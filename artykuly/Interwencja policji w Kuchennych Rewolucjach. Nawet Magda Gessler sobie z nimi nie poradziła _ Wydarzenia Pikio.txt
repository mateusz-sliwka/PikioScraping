Kuchenne rewolucje podczas finałowej kolacji odwiedziła policja, wszystko za sprawą nieproszonych gości. Intruzi swoją obecnością zakłócali nagrywanie odcinka i nawet Magda Gessler nie mogła sobie z nimi poradzić. Kuchenne rewolucje niedawno odwiedziła policja. Podczas nagrywania odcinka grupa intruzów postanowiła, że zakłóci płynny przebieg produkcji. Początkowo udało się im to, ale na miejsce szybko został wezwany patrol policji. Kuchenne rewolucje dotychczas przebiegały spokojnie W Ostrowie Wielkopolskim do Best Baru została zaproszona słynna restauratorka Magda Gessler. Standardowo lokal gastronomiczny popadł w tarapaty finansowe, więc potrzebna była zmiana. Wszystko przebiegało pomyślnie i spokojnie, jednak jak się okazało - było to chwilowe. Podczas finałowej kolacji pod lokalem pojawiła się grupa mężczyzn, którzy postanowili zakłócić przebieg produkcji odcinka Kuchennych rewolucji. Intruzów było czterech, podjechali samochodem pod lokal i wykrzykiwali w stronę kamer, że kiedyś jeden z nich remontował ten budynek. Większość z awanturników była pod wpływem alkoholu. Awanturę zaczęli mężczyźni z pobliskiej wsi Jak się okazało, intruzi są mieszkańcami pobliskiej wsi. Ich krzyki przerwała głośna muzyka, którą kierowca puścił w swoim aucie. Ochroniarze postanowili zareagować i upomnieli mężczyzn, że odbywa się nagrywanie odcinka, poprosili ich jednocześnie o odjechanie. Lekko pijanym panom się to nie spodobało i rozpoczęła się awantura, szarpanina z wyzwiskami.- We wtorek, 21 maja po godz. 22:00 otrzymaliśmy zgłoszenie do jednej z restauracji. Okazało się, że doszło do braku porozumienia między ochroną lokalu a czterema mężczyznami - relacjonuje sierż. sztab. Małgorzata Łusiak, oficer prasowy KPP Ostrów Wielkopolski. Całe zdarzenie zakończyło się bez większych obrażeń żadnej ze stron. Najbardziej agresywny mężczyzna został zatrzymany przez tamtejszą policję. Nie wiadomo jeszcze czy będą postawione przed nim jakiekolwiek zarzuty. Źródło: SE