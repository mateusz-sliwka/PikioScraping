Edyta Górniak przez długi czas nie była w najlepszych relacjach z Kingą Rusin. Jednak ostatni pobyt w programie TVN sprawił, że obie celebrytki zakopały topór wojenny. Ostatnio polska diva wypowiedziała się na temat ślubu prezenterki TVN. Edyta Górniak ostatnio pogodziła się z Kingą Rusin. Celebrytki zbliżyły się do siebie poprzez pobyt Edyty w programie "Agent - Gwiazdy". Spotkanie w telewizji okazało się dobrym pretekstem, aby dojść do zgody - diva zamieściła na swoim profilu na Instagramie zdjęcie z Kinga Rusin. Uwagę internautów zwrócił podpis zdjęcia. Edyta Górnik o ślubie Kingi Rusin. Niektórzy doszukują się drugiego dna - Dziękuję za szczere i piękne rozmowy. I cóż… czekam na zaproszenie na ślub, bo raczej będziesz pierwsza - napisała Edyta Górniak pod zdjęciem z Kingą Rusin na Instagramie. Czyżby polska diva wciąż nie dostała zaproszenia na ślub prezenterki TVN? Wydawałoby się, że jeśli zakopały topór wojenny, to powinno obyć się bez złośliwych docinków. Niemałą wrzawę Edyta Górniak wywołała w marcu, kiedy gościła w "Dzień Dobry TVN". Wtedy też odbył się interesujący dialog pomiędzy dwiema celebrytkami. - Co za spotkanie! Mówiłaś, że już nigdy nie przyjdziesz do Dzień Dobry TVN - powitała swojego gościa Kinga Rusin. - A ty mówiłaś, że nigdy nie wyjdziesz za mąż - odpowiedziała Edyta Górniak. Po tym komentarzu serwisy plotkarskie myślały, że Kinga Rusin wzięła ślub z Markiem Kujawą w tajemnicy przed mediami. Plotki jednak szybko zostały zdementowane. Górniak swoją wypowiedzią, w której przyznała, że oczekuje na zaproszenie, znów podsyciła medialne plotki. Czyżby został już ustalony termin ślubu? Konflikt Górniak - Rusin. Dlaczego celebrytki się nie lubiły? W 2014 roku polska diva była gościem w "Dzień Dobry TVN" prowadzonym przez Kingę Rusin. Dziennikarka w pewnym momencie urwała temat dotyczący nowej płyty wokalistki i zapytała ją o to, kiedy Edyta Górniak weźmie ślub. W studiu zapanowała niezręczna atmosfera, a Górniak pytanie kompletnie zignorowała - odpowiedziała, że woli rozmawiać o muzyce i wpadła w długi monolog na temat swojego nowego utworu.Później Edyta Górnik zajście zrzuciła na brak profesjonalizmu dziennikarki i ignorancję. Kinga Rusin nie pozostała dłużna i również odpowiedziała w mediach polskiej wokalistce. - Tak naprawdę ja musiałam, nie miałam wyjścia, musiałam Edytę wybić z tego słowotoku, w który ona wpadła. Zaczęła mówić o rzeczach, które nie interesowały naszych widzów - przyznała Kinga Rusin. Taka wypowiedź nie spodobała się polskiej wokalistce, co tylko zaogniło konflikt. Źródło: Jastrząb Post