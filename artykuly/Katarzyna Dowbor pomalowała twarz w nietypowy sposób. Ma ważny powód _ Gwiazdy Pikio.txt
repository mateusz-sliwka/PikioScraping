Katarzyna Dowbor zaskoczyła swoich fanów. Prowadząca telewizyjnego programu "Nasz nowy dom" pokazała się w nietypowym makijażu na swoim Instagramie. Jak się okazuje, miała ku temu specjalny i bardzo ważny powód. Katarzyna Dowbor to bez wątpienia jedna z najważniejszych gwiazd telewizji Polsat. Prezenterka, która od lat cieszy się wielką sławą, postanowiła zadziwić swoich obserwatorów na Instagramie niesamowicie odważną i nietypową charakteryzacją. Powód takiego zachowania teściowej Joanny Koroniewskiej jest bardzo ważny oraz pokazuje, jak wielkim sercem może poszczycić się ikona telewizji. Katarzyna Dowbor pokazuje się w odważnej charakteryzacji Katarzyna Dowbor, która słynie ze starannie dobranych ubrań i stylizacji postanowiła na swoim Instagramie pokazać się w stylizacji rodem z filmu "Braveheart. Waleczne serce" Mela Gibsona. Powód, dla którego prezenterka ucharakteryzowała się na bohatera narodowego Szkocji, uwiecznionego na kinowym ekranie przez oscarowego twórcę, jest naprawdę szlachetny. Z okazji dnia dziecka ikona telewizji postanowiła wesprzeć "waleczne serca" małych pacjentów, dla których zorganizowała zbiórkę pieniędzy. - Kochani, w tym roku z okazji zbliżającego się Dnia Dziecka wspieram waleczne serca - pacjentów Kliniki Kardiochirurgii Dziecięcej w Poznaniu. Zbieramy na bardzo kosztowny moduł do rezonansu magnetycznego (najbliższy znajduje się we Wrocławiu), który zwiększa szanse tych maluchów na zwycięstwo w walce o życie. Proszę Was o wsparcie! Każda złotówka ma znaczenie, bo tylko zwycięstwo w tej walce się liczy - napisała prezenterka na swoim profilu.Fani poruszeni zachowaniem prezenterki Dziennikarka telewizji Polsat mogła zaskoczyć wielu swoim nietypowym, filmowym wcieleniem, a ten bardzo się im spodobał. Internauci chętnie włączyli się do promowanej przez nią akcję i pochwalili dobre serce gwiazdy, gotowej na tak szczodre gesty. - Super inicjatywa i pięknie Pani w niebieskim - napisała jedna z internautek - Wspaniała inicjatywa. Poprę wraz z rodziną - zapewnił inny z internautów - Mam nadzieje, że się Pani uda. Gdzie się pani nie pojawia, tam czyni Pani dobro - zaznaczyła kolejna z obserwatorek gwiazdy. Jak widać, Katarzyna Dowbor wprost uwielbia pomagać, co udowadnia nie tylko w programie Polsatu, ale także na swoich social mediach. (Fot. Instagram/katarzyna_dowbor_official) Źródło: Instagram