Powódź, która daje się we znaki mieszkańcom południowej Polski, nie tylko spowodowała zniszczenia i podtopienia. Skutki takich anomalii pogodowych mogą być groźne dla ludzi, którzy ocaleli w walce z żywiołem. Powódź, która zabrała ludziom domy, gospodarstwa i pola, jest w dalszym ciągu niebezpieczna. Woda, która podnosiła się w drastyczny sposób, a potem spowodowała falę powodziową, transportuje bakterie, szlam i zagrożenie chemiczne. Obszary dotknięte podtopieniami zwróciły uwagę sanepidu. Choroby i zatrucia, a to wszystko przez powódź - Fala powodziowa niesie ze sobą zanieczyszczenia bakteryjne i chemiczne, które mogą być groźne dla zdrowia i życia. Po wybraniu wody ze studni trzeba oczyścić dno ze szlamu i wszelkich nieczystości, wybrać kilkudziesięciocentymetrową warstwę piasku i wypełnić je warstwą przemytego żwiru lub gruboziarnistego piasku grubości ok. 10 cm, oczyścić cembrowinę oraz zabetonować ubytki i szpary - zaapelował Sanepid. Wybranie błota, szlamu i osadów naniesionych przez wodę to nie wszystko. Do całkowitego oczyszczenia źródła wody potrzebne jest użycie środków chemicznych, których dokładny wykaz można znaleźć na oficjalnej stronie Sanepidu. Jeśli studnia to główne źródło wody pitnej i używanej w gospodarstwie domowym, należy też pobrać próbki już oczyszczonej i zbadać pod kątem między innymi bakteriami e. coli, enterokoków i pod kątem fizykochemicznym. Woda to nie wszystko. Żywność niesie zagrożenie - Wyrzuć całą żywność, która miała kontakt z wodą powodziową, a do celów spożywczych używaj tylko wody butelkowanej lub dowożonej beczkowozami przeznaczonymi do wody pitnej. Nie jedz produktów, które ze względu na dłuższe przerwy w dostawie prądu nie były przechowywane w warunkach chłodniczych. Zwróć uwagę, aby nie pomylić z żywnością – produktów, które są w opakowaniach pozbawionych etykiet i mogą być mylnie uznane za żywność, np. trujące oleje mineralne, zaprawione zboża siewne itp. Nie jedz żywności, która jest w puszkach o wydętych wieczkach - radzi Sanepid.Jedzenie, nawet paczkowane, ale nieprzechowywane w lodówce, może stanowić śmiertelne zagrożenie. Do wyrzucenia nadaje się każde suche jedzenie, które miało kontakt z wodą lub przebywało w długich, wilgotnych warunkach. Najgorsze w tym wszystkim jest to, że poziom Wisły nadal rośnie, a fala powodziowa posuwa się coraz dalej. W województwach południowych nadal trwa walka z żywiołem i usuwanie skutków powodzi. Źródło: Money