Pies to prawdziwy przyjaciel człowieka. I powinno to działać w obie strony. Niestety, wciąż są ludzie, którzy krzywdzą zwierzęta. Paradoksalnie, zaszkodzić można także nadmierną miłością. Pies, którego traktuje się jako członka rodziny, to nic niespotykanego. Ludzie przywiązują się do swoich zwierzaków, troszczą się o nie, rozmawiają z nimi... Moment rozstania z kochanym psem, którego trzeba już uśpić, jest zaś bardzo trudnym dla właściciela przeżyciem. Jak się okazuje, w niektórych przypadkach tak trudnym, że zabiera się psa z sobą. Do swojego grobu. W Stanach Zjednoczonych, w stanie Wirginia, doszło do szokującego wydarzenia. Pewna kobieta, posiadaczka psa rasy shih tzu, aż za bardzo przywiązała się do swojego zwierzaka. Zażyczyła sobie bowiem, aby w przypadku jej śmierci pies został uśpiony, a następnie skremowany. Wszystko po to, by pochować go razem z nią. Najgorsze w tej historii nie jest egoistyczne czy wręcz szalon, żądanie kobiety. Najgorsze jest to, że tę absurdalną prośbę spełniono. Pies to własność osobista? Tak mówi prawo stanowe Wydawałoby się, że takie zwyczaje zakończyły się w czasach starożytnych Egipcjan lub występują w prymitywnych, barbarzyńskich kulturach. Jak wiadomo, w różnych częściach USA obowiązuje lokalne prawo stanowe, stąd jedne rzeczy mogą być dozwolone po jednej stronie granicy, a po drugiej już karalne. Biedny piesek, suczka o imieniu Emma, miała pecha, gdyż jej szalona właścicielka mieszkała w Wirginii. Tutejsze prawo stanowi, iż zwierzęta są uważane za własność osobistą. Oznacza to, że właściciel może robić z psem, co chce - nawet uśpić na życzenie. I weterynarz ma obowiązek tego dokonać.Biednego zwierzaka starali się jeszcze uratować pracownicy lokalnego schroniska w Chesterfield. Przekonywali właścicielkę, że Emma jest zdrowa i lepszym rozwiązaniem jest znaleźć dla niej nowy dom. Usilne próby i rozsądne argumenty nie pomogły. Nie udało się jednak zapobiec uśpieniu psa. - Sugerowaliśmy, że jest to pies, któremu szybko znajdziemy właścicieli. Mimo to wrócili i go zabrali - powiedziała Carrie Jones, kierowniczka schroniska, w rozmowie z agencją AP. Emma została, zgodnie z życzeniem, uśpiona, skremowana i pochowana wraz ze swoją właścicielką. Prawdziwym miłośnikom zwierząt pozostał tylko żal i niedowierzanie. Źródło: O2