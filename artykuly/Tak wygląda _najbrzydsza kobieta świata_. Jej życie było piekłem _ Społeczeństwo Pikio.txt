Mama podporządkowała swoje całe życie dzieciom. Była najbrzydszą kobietą świata, a jej życie zamieniło się w piekło. To tylko świadczy o wielkim poświęceniu, jakie skłonne są uczynić dla swoich dzieci matki. Mama jest w stanie zrobić wszystko dla swoich dzieci. Choćby miało od tego zależeć jej własne dobro i zdrowie, to swoje potomstwo stawia zawsze na piedestale. Przykładem takiego poświęcenia jest historia kobiety, która została okrzyknięta najbrzydszą na świecie. To zamieniło jej życie w koszmar i kosztowało wiele, ale miała dla kogo walczyć. Najbrzydsza kobieta świata i archetypiczna mama Mary Ann Webster Bevan została okrzyknięta najbrzydszą kobietą świata. Jak do tego doszło? Urodziła się w XIX wieku w Londynie. Wiodła ułożone i spokojne życie, pracowała jako pielęgniarka i nie narzekała na brak powodzenia ze strony mężczyzn. Nic dziwnego, była piękna i zdolna. Do tego marzyła o dużej rodzinie. Poznała swojego męża w wieku 29 lat, niedługo potem została także matką. Wydawało się, że nic nie może zakłócić tej sielanki, aż nagle zaczęła podupadać na zdrowiu. Zaczęło się niewinnymi bólami głowy, które przerodziły się w uciążliwą dolegliwość, a był to dopiero początek tego, co miało nastąpić. Migrenie towarzyszyły także okropne bóle mięśni i stawów, a żaden lekarz nie był w stanie postawić trafnej diagnozy. Po pewnym czasie Mary zaczęła dostrzegać jeszcze inne niepokojące objawy - jej twarz pokryła opuchlizna. Zniekształcona twarz przestała przypominać jej naturalne oblicze. Zrozpaczona kobieta przestała wychodzić z domu i to był początek jej piekła. Mama swoją brzydotą zapewniła dzieciom godne życie Mama czwórki dzieci usłyszała w końcu diagnozę - akromegalia. Jest to choroba spowodowana nadmiernym wydzielaniem hormonu wzrostu, somatotropiny. Powoduje ona rozrost tkanek miękkich, przerost i deformację kości, pogrubienie skóry i wiele innych. Chorobie towarzyszą także objawy, których zaznała Mary, czyli nieustanne bóle głowy. Stąd z pięknej i zdrowej osoby, zmieniła się w kobietę ze zniekształconą twarzą, cierpiącą na coraz więcej dolegliwości. Co więcej, niedługo potem umarł jej mąż i została bez środków do życia. Zrozpaczona kobieta nie miała żadnych pieniędzy, aby utrzymać siebie i swoje dzieci.Była gotowa podjąć się każdej pracy, jednakże w tych czasach to nie było takie proste. Praktycznie żaden pracodawca nie chciał jej zatrudnić, ze względu na jej brzydotę. Zewsząd spadała na nią fala krytyki, była powszechnie wyśmiewana. Jednakże nie poddała się i nie zamknęła w domu, musiała walczyć o dobro swoich dzieci. Któregoś razu dowiedziała się, że istnieje konkurs na najbrzydszą kobietę świata. Bez wahania zgłosiła się do niego, bo oferowana nagroda była naprawdę wysoka. Choć od tego momentu była powszechnie krytykowana, pozwoliło jej to na stały dochód i w końcu mogła zapewnić godną przyszłość swoim dzieciom. Wystąpiła nawet w specjalnym programie w Stanach tzw. "Freak show", w którym zrobiła furorę. Kobieta przez wiele lat pozostawała obiektem kpin, a wszystko po to, by zapewnić swoim dzieciom chleb. Zmagając się cały czas z chorobą, zmarła w wieku 59 lat i do dziś pozostaje przykładem poświęcenia i wytrwałości. Wikipedia/Mary Ann Bevan Sideshows/ Freak Show Imgur/Mary Ann Bevan ZOBACZ TAKŻE źródło: Popularne