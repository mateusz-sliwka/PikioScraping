W programie "Kuchenne rewolucje" podczas finałowej kolacji interweniowała policja. Czterech agresorów zostało powalonych przez funkcjonariuszy na ziemię i skutych kajdanami. W Ostrowie Wielkopolskim do Best Baru została zaproszona słynna restauratorka Magda Gessler. Standardowo lokal gastronomiczny popadł w tarapaty finansowe, więc potrzebna była zmiana. Wszystko przebiegało pomyślnie i spokojnie, jednak jak się okazało - było to chwilowe. Policja w programie Kuchenne Rewolucje. Czterech osiłków powalonych na ziemię i skutych kajdanami Grupa agresorów podjechała pod lokal, w którym Magda Gessler przeprowadzała "Kuchenne Rewolucje". Jeden z nich wysiadł z samochodu i zaczął wykrzykiwać w kierunku Magdy Gessler, że to on remontował ten lokal, w czasie, kiedy miał jeszcze innego właściciela. Wrócił do auta i włączył radio na maksymalną głośność, czym nie dość, że zakłócał spokój okolicznych mieszkańców w godzinach wieczornych, to jeszcze przeszkadzali Magdzie Gessler i całej ekipie w nagrywaniu programu. Początkowo interwencję podjęła ochrona "Kuchennych Rewolucji", co nie spodobało się czterem osiłkom. Większość z nich była pod znacznym wpływem alkoholu. Jeden z agresorów próbował wtargnąć do środka lokalu, wówczas doszło do szarpaniny między nim a ochroną i dopiero wtedy zrobiło się naprawdę gorąco.Awantura z użyciem siły fizycznej i z wyzwiskami zakończyła się interwencją policji. Funkcjonariusze powalili na ziemię czterech agresorów i skuli kajdanami. - We wtorek, 21 maja po godz. 22:00 otrzymaliśmy zgłoszenie do jednej z restauracji. Okazało się, że doszło do braku porozumienia między ochroną lokalu a czterema mężczyznami - relacjonuje sierż. sztab. Małgorzata Łusiak, oficer prasowy KPP Ostrów Wielkopolski. Jeden z najbardziej agresywnych mężczyzn został aresztowany. Nie wiadomo jednak, czy któremukolwiek z nich zostaną postawione jakieś zarzuty. Źródło: SE