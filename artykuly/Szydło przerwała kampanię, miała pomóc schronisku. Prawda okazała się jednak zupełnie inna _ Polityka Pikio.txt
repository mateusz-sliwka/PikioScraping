Beata Szydło kandyduje do Parlamentu Europejskiego, lecz zawiesiła swoją kampanię wyborczą na rzecz udzielenia pomocy w schronisku. Czy udało jej się wesprzeć zwierzęta? Beata Szydło niedawno ogłosiła zawieszenie swojej kampanii wyborczej do Parlamentu Europejskiego na rzecz udzielenia pomocy schronisku, które z powodu ogromnych opadów deszczu zostało podtopione i utraciło wszelkie zgromadzone środki dla zwierząt. Powód absencji wicepremier okazał się zupełnie inny. Beata Szydło to "anioł nie kobieta"? Na swoim profilu osoba prosząca o pomoc panią wicepremier napisała: - UDAŁO SIĘ!!! Pani Premier Beata Szydło odpisała mi właśnie, że natychmiast interweniuje w sprawie psiaków!!!! Anioł, nie Kobieta! - napisała na Facebooku Agnieszka Kinga Kłossowicz, pracownica schroniska. Była to reakcja na odpowiedź Szydło w sprawie udzielenia pomocy schronisku w Wadowicach Dolnych. Kandydatka do PE zarzekała się, że natychmiast interweniuje w sprawie podtopienia placówki. Najbardziej istotną informacją jest to, że zwierzęta z tego schroniska są już bezpieczne. Ich transport zwykłymi, osobowymi samochodami był niemożliwy z racji zbyt dużego poziomu wody w regionie, zrealizowany został jednak za pomocą łodzi. Pomoc od wicepremier nie dotarła Portal naTemat postanowił zadzwonić do schroniska Czekadełko w Wadowicach Dolnych, w celu ustalenia stosunku pomocy Beaty Szydło. - Premier Szydło deklarowała pomoc dla waszego schroniska. Dotarła jakaś pomoc z jej strony? – dopytuje naTemat. - Nic o tym nie wiem. Nawet nie wiem, w jaki sposób mogłaby pomóc. Aczkolwiek - zapraszamy! - odpowiada pracownik CzekadełkaByła premier zapewniała o swojej nagłej interwencji, jednak jak się okazuje - pomoc nie przybyła. - Wojewoda został już poinformowany i jedzie na miejsce z pomocą - odpisała Szydło na apel pracownicy Ewidentnie doszło do nieporozumienia, ponieważ Wadowice Dolne leżą w województwie podkarpackim, a tam wojewodą jest pani Ewa Leniart, a nie żaden pan. Zatem pomoc od wicepremier może i dotarła, ale nie tam, gdzie powinna. ZOBACZ TAKŻE: Źródło: naTemat