Policja przeprowadziła brawurową akcję w mazowieckiej miejscowości niedaleko Warszawy. Podczas zatrzymania doszło do próby zaatakowania funkcjonariusza, policjanci byli zmuszeni korzystać z broni palnej. Policja w Polsce raczej nieczęsto musi sięgać po będące na ich wyposażeniu pistolety. Ostatnia sytuacja, jaka miała miejsce pod Warszawą, poważnie zagroziła życiu policjantów. Funkcjonariusze nie mieli wyjścia i musieli podjąć radykalne kroki - w trakcie pościgu za podejrzanym użyto broni palnej. Policja była zmuszona do użycia broni. Padły strzały Środowy wieczór w miejscowości Białebłoto-Kobyla niedaleko Wyszkowa zmroził krew w żyłach mieszkańców. Policjanci próbowali zatrzymać kierowcę auta. Podejrzany zatrzymał się do kontroli, ale kiedy tylko policjanci podeszli do auta, gwałtownie ruszył, próbując przejechać funkcjonariuszy. Funkcjonariusze w sytuacji zagrożenia życia wyciągnęli broń i zaczęli oddawać strzały w stronę auta podejrzanego. Jak się później okazało - kilka z nich dosięgnęło celu i zraniło mężczyznę w klatkę piersiową. Jedna z kul przeszyła mężczyznę na wylot. Mimo ran postrzałowych dalej uciekał, a policjanci rzucili się w pościg za autem podejrzanego. Pościg trwał przez kilka powiatów, w wielu miejscach zarządzono blokady policyjne. W końcu udało się zatrzymać mężczyznę, doszło do tego dopiero w okolicach powiatu wołomińskiego. Stan zatrzymanego. Dlaczego był ścigany? Przeprowadzenie akcji pościgowej potwierdził Piotr Świstak z Komendy Stołecznej Policji. Jak wynika z podanych przez niego informacji - akcje przeprowadzali policjanci z Wydziału do Walki z Przestępczością Narkotykową KSP. Oznacza to, że podejrzany jest prawdopodobnie związany z jakąś organizacją lub grupą przestępczą zajmującą się sprzedażą lub produkcją narkotyków. Ponadto jak podało RMF.fm - w domu zatrzymanego znaleziono tabletki ecstasy.Życiu zatrzymanego nic nie zagraża, mimo ran postrzałowych jego stan jest stabilny. Po opatrzeniu ran przez lekarzy, podejrzany o przestępstwa narkotykowe trafił do aresztu, a policja może zanotować udany pościg. Trafiło się jednak kilku internautów krytykujących skuteczność działań policjantów. - Za mało szkoleń na strzelnicy - pisze jeden z komentujących. - Szkoda, że policja tak niecelnie strzela, taki bandyta powinien był zakończyć swoją karierę na cmentarzu, oszczędziłoby to wszystkim kosztów i byłoby przykładem dla adeptów bandyterki - stwierdził użytkownik facebooka. Oczywiście nie wszyscy zdają sobie sprawę, że policjant docelowo ma nie strzelać, aby zabić, a w miarę możliwości rozbroić napastnika. Źródło: TVN