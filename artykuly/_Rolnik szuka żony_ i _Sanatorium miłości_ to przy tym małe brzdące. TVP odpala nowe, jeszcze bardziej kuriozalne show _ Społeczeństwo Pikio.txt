"Rolnik szuka żony" to niewątpliwie hit ramówki TVP. Zimą wspaniałe wyniki oglądalności miało również "Sanatorium miłości". Twórcy zwęszyli, że dyskusyjne programy przynoszą im owocne rezultaty i szykują kolejne, trzecie już show. Spadliśmy z krzesła. "Rolnik szuka żony" to czarny koń Telewizji Polskiej. Dzięki niemu jesienią przed telewizorami zasiadają miliony Polaków. "Sanatorium miłości" również spotkało się z bardzo pozytywnym odzewem. Kolejnym pomysłem producentów jest show pokazujące relacje teściowych i synowych. Kontrowersyjnie? Owszem. Nowe show wyrobi opinię o relacjach między teściowymi i synowymi Już na początku września kultowe show o rolnikach i szukaniu miłości będzie miało konkretną konkurencję. Program opowiadający i pokazujący zmagania między teściowymi i synowymi. Pełna nazwa brzmi "Teściowe i synowe. I kto tu rządzi!?" i właśnie zaczęły się castingi do pierwszej edycji. Jak wiadomo z popularnego przekonania, te dwie strony rodziny rzadko za sobą przepadają. W dodatku kobiety długo ze sobą przebywające nie potrafią żyć bez konfliktu. W programie można spodziewać się spięć, ostrych słów i komicznych sytuacji - wszystko zostanie wyemitowane. Tym bardziej, że rywalizacja między kobietami będzie mieć miejsce w kuchni, przy gotowaniu potraw. A jak wiadomo, "mamusie" są autorytetami w tych sprawach. Może być gorąco. - Sięgamy po coś co rozgrzeje telewidzów, obalimy lub potwierdzimy obiegowe opinie o wzajemnych relacjach pomiędzy synowymi a teściowymi. Czy obie Panie pójdą na kompromis, czy strony będą potrafiły ze sobą współpracować? Która ze stron będzie bardziej dominująca a która będzie się poddawała? Nie mogę się doczekać efektu antenowego - zapowiedziała program Katarzyna Adamiak-Sroczyńska, dyrektor Agencji Kreacji Oprawy i Rozrywki w TVP. "Rolnik szuka żony" ustąpi miejsca kuchennym zmaganiom? Poprzednia, piąta edycja "Rolnika", gromadziła przed telewizorami średnio 3,82 miliona osób. Zasiadający w niedzielne wieczory fani programu stanowili prawie 25% udziału w rynku telewizyjnym wśród wszystkich widzów. Finał programu oglądało prawie 5 milionów osób. Sami twórcy byli tym pozytywnie zaskoczeni.Z kolei odcinek "Sanatorium miłości", którego kolejna edycja jest w planach, oglądało średnio 3,5 miliona osób. Oglądalność jest podobna jak w przypadku hitu TVP "Rolnik szuka żony", dlatego można przewidywać, że nowe show będzie osiągało podobne wyniki. Na oglądalność na pewno będzie miał wpływ fakt, że program będzie kierowany do grupy wiekowej 16-59+. "Sanatorium" było kierowane do osób 50+, a "Rolnika" oglądały osoby w przedziale wiekowym 20-40. Jakie wyniki osiągnie rodzinne kucharzenie, okaże się już na początku września. Źródło: Wirtualne Media