Zbigniew Wodecki byłby dzisiaj dumny ze swojego wnuka. Zaledwie 15-letni chłopiec również poszedł w kierunku kariery artysty. Ponadto internauci dopatrzyli się podobieństwa w wyglądzie 15-latka do wybitnego dziadka! Zbigniew Wodecki swoją śmiercią w 2017 roku wstrząsnął całym środowiskiem artystycznym w Polsce. Dziedzictwo wielkiego muzyka odcisnęło ślad nie tylko na polskiej muzyce, ale i na całej polskiej popkulturze. Teraz drogą wybitnego muzyka może podążyć jego wnuczek - Leo Stubbs. Zbigniew Wodecki byłby dumny z wnuka. 15-latek robi karierę artystyczną Znajoma rodziny Wodeckich powiedziała, że 15-letni chłopiec odziedziczył po dziadku największy dar, który pozwala mu realizować się jako artysta. Z tą różnicą, że poszedł w innym kierunku artystycznym - został aktorem! Chłopiec na co dzień gra w Krakowskim Teatrze Bagatela im. Boya-Żeleńskiego. Ma już za sobą wiele udanych spektakli. Pierwszy z nich mógł podziwiać jego dziadek jeszcze za życia. W 2015 roku Leo grał w sztuce "Mały Lord", która grana była w Operze Krakowskiej. Nie da się ukryć, że jest to całkiem prestiżowe miejsce na debiut. - Leo uwielbia to robić. Widziałem go na scenie i jest bardzo fajny. Czuję, że on pójdzie w tym kierunku. Jest urodzony do tego, bo wchodzi na plan i nie trzeba go ustawiać. Jest skromny, cichy i małomówny - komentował w 2015 roku występ wnuka Zbigniew Wodecki. Jednym z najbardziej spektakularnych sukcesów teatralnych wnuczka Zbigniewa Wodeckiego jest udział w spektaklu "Tajemniczy Ogród". Nastolatek grał na jednej scenie z takimi sławami, jak Piotr Różański, Katarzyna Litwin, Magdalena Walach czy Janusz Szydłowski. Nie tylko teatr, ale i film. Debiut wnuczka Wodeckiego na srebrnym ekranie. Widać podobieństwo do dziadka? Leo Stubbs zaliczył także swój pierwszy występ kinowy. Nastoletni aktor ma zagrać jedną z głównych ról w filmie familijnym "Dzień Czekolady", który swoją premierę ma mieć w Polsce 31 maja 2019 roku. Trzeba przyznać, że na zdjęciach z filmu widać faktycznie podobieństwo do niedawno zmarłego dziadka. Internauci wypatrzyli u Leo długie, brązowe włosy, które niegdyś w czasach młodości nosił jego dziadek. Do tej pory nastolatek zaledwie otarł się o występ kinowy. Nie zagrał jednak osobiście, a dubbingował głos w polskiej wersji kasowego hitu filmowego "Piraci z Karaibów: Zemsta Salazara". Źródło: youtube/filmoholicy Źródło: eska