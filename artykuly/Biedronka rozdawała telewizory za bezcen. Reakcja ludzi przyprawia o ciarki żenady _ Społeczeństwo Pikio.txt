Biedronka to jedna z najliczniejszych sieci spożywczych w Polsce. Pracownicy są przyzwyczajeni, że produkty w cenie promocyjnej znikają w mig z półek. Jednak to, co wydarzyło się w nowo otwartej galerii, przerosło ich wyobraźnię. Biedronka wie, że usatysfakcjonowany klient staje się stałym gościem w sklepie. Dlatego w związku z nowo powstającą placówką sieci w Galerii Młociny w Warszawie postanowiono wprowadzić korzystne rabaty. Ci którzy pojawili się 23 maja na otwarciu lokalu byli zszokowani radykalnymi zniżkami. Najwięcej zyskali ci, którzy jako pierwsi zawitali do sklepu. Zostali wyróżnieni bonami o wartości 20 zł na kolejne zakupy. Ponadto uraczono przybyszów świeżym pieczywem. Co jeszcze zaoferowała sieć Jeronimo Martins? W Warszawie i okolicach szybko rozniosła się wieść, że promocje będą sięgać aż do 50 procent. I to nie tylko na zakupy spożywcze. Analogiczna zniżka została ustanowiona na towary AGD. Klienci mogli kupić po niższej cenie m.in blender Hoffena, czajnik tej samej firmy, a także smartfon Xiaomi Mi A2 Lite oraz telewizor Smart TV TCL 50 DP 600. To właśnie o ten ostatni towar rozpoczął się prawdziwy bój. Sprzęt można było nabyć jedynie za 799 zł. W innych okolicznościach konsumenci musieliby zapłacić dwa razy tyle. Okazało się, że ludzie wprost oszaleli i zaczęli wyrywać sobie telewizory z rąk. Gdyby nie szybka reakcja ochrony, nie wiadomo, jak dalej zachowałby się opętany ideą promocji tłum. Biedronka musiała stawić czoła chciwym klientom Pracownicy nowo powstałego lokalu ujawnili, że pierwsza partia sprzętu rozeszła się w ciągu paru minut. Niektórzy klienci ładowali w wózki nawet parę sztuk, nie zważając na innych kupujących chcących nabyć telewizor. Ochroniarze przyznają, że musieli się wysilić, by opanować sytuację. Postanowili wprowadzić reglamentację towaru - na jednego klienta przypadał jeden egzemplarz. To rozwiązanie wydało się wszystkim sprawiedliwe. Od momentu interwencji kolejka przy stoisku uspokoiła się i każdy w spokoju udawał się w kierunku kasy. To nie pierwszy raz, gdy w Biedronce dochodzi do starcia tłumu. Wydaje się więc, że powinny zostać wprowadzone systemowe rozwiązania, które zapobiegłyby powstawaniu takich nieprzyjemnych incydentów w przyszłości.Najnowocześniejszy lokal Biedronki przyciągnie rzesze spragnionych zakupów Warszawiaków Tak wysokie zniżki będą obowiązywać do 1 czerwca. W tym czasie ruch w sklepie będzie szczególnie intensywny. Zważywszy na to, że jest to jedna z najnowocześniejszych Biedronek w Polsce takie sytuacje mogą powtarzać się w godzinach największego oblężenia. Przypominamy, że to pierwszy sklep, w którym klienci mają dostęp do samoobsługowej krajalnicy. W lokalu znajduje się także specjalne stanowisko ze świeżymi wędlinami. Tak duży sklep został zaopatrzony w pięć kas zwykłych i cztery samoobsługowe. Przy takiej ilości sprzedawców i profesjonalnej ochronie klienci mogą czuć się bezpiecznie. Mieszkańcy Bielan cieszą się z powodu powstania punktu w ich okolicy. Brakowało im miejsca na duże, rodzinne zakupy. Źródło: Warszawawpigułce