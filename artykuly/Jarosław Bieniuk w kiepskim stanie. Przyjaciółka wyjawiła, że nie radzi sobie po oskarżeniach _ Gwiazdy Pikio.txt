Jarosław Bieniuk w ostatnim czasie został oskarżony o gwałt na modelce Sylwii Sz. Oskarżenia drastycznie zmieniły Bieniuka, jak i jego odbiór w mediach. Były mąż zmarłej Anny Przybylskiej stał się ze względu na swoje zarzuty celem ataków. Podobno piłkarz ciężko przeżył skierowane w niego oskarżenia. Jarosław Bieniuk odsunął się do życia publicznego. Zrezygnował na jakiś czas z posady asystenta trenera w Lechii Gdańsk. Publicznie pokazywał się coraz rzadziej - jeśli już to robił, to z reguły z kapturem na głowie lub ubrany tak, aby pod żadnym pozorem nie zwrócić czyjejś uwagi. Jarosław Bieniuk ma poważne problemy. Przyjaciółka zdradza informacje o samopoczuciu byłego piłkarza Ostatnio na temat tego, jak czuje się oskarżony piłkarz wypowiedziała się dla Faktu jego przyjaciółka - znana celebrytka Natalia Siwiec. - Nie czuje się zbyt dobrze. Ta sytuacja wszystkich nas zszokowała, ale jego najbardziej - przyznała Siwiec. Rykoszetem dostały również dzieci piłkarza. Wyprowadziły się z domu ojca, z mediów społecznościowych zniknęła Oliwia Bieniuk, która do tej pory w nich brylowała. Rodzina stara się odciąć od oskarżeń wobec piłkarza i wspierać go w trudnych chwilach. Na temat Bieniuka wypowiedziała się także jego była partnerka, która przyznaje, że utrzymuje z nim przyjacielską relację. - Wciąż jesteśmy bliskimi przyjaciółmi i znam go od podszewki. Jarek jest ostatnią osobą stającą do kłótni i zdolną do agresji, to nie w jego stylu, on unika takich sytuacji. W kontaktach z kobietami jest wręcz nieśmiały i każdy, kto go zna, wie, co mam na myśli - stwierdziła Martyna Gliwińska, była partnerka piłkarza. Jarosław Bieniuk uważa, że jest niewinny Piłkarz przebywa obecnie w areszcie i sam twierdzi, że nie jest winny zarzuconych mu zbrodni. Dlatego też wniósł o to, żeby nie ukrywać jego nazwiska, ze względu na to, że nie chce być piętnowany jako kryminalista. Na temat niewinności piłkarza wypowiedziała się mecenas Olga Jędraszko, adwokat piłkarza.- Sam stawił się na komisariacie policji w Sopocie, gdy dowiedział się o kierowanych przeciwko niemu zarzutach [...] Oskarżenia kierowane przeciwko niemu nie są oparte na prawdzie - zaznaczyła adwokat. Sam oskarżony wydał również oficjalne oświadczenie, w którym stanowczo zaprzeczył stawianym mu zarzutom. Były piłkarz przyznaje, że ostatni raz tak ciężkie chwile przeżywał, kiedy zmarła jego żona - Anna Przybylska. Źródło: wirtualna polska