Lotto znowu rozbija bank! Po raz kolejny w tym roku pada wysoka wygrana, przez co w Polsce pojawił się kolejny milioner, który swoją fortunę zawdzięcza szczęśliwemu losowi. Jego wygrana jest najwyższą w tym roku. Kwota, która spłynie na konto zwycięzcy jest zatrważająca. Lotto organizowane przez Totalizator Sportowy funkcjonuje w Polsce już od końcówki lat 50. Od 1957 roku Polacy wręcz masowo skreślają kupony i próbują swojego szczęścia w loterii liczbowej. Co jakiś czas padają wygrane, które potrafią wstrząsnąć całym krajem. Tak było i teraz, gdy padła rekordowa w tym roku kwota. Lotto wypłaci zwycięzcy wielkie pieniądze. Szczęśliwiec od teraz może nazywać się milionerem Wygrana padła w czwartek, 23 maja. "Szóstka" szczęśliwego zwycięzcy warta była niebagatelną sumę, bo dokładnie 18 504 558 złotych i 20 groszy. W tym roku jeszcze nikt nie wygrał aż tak wysokiej kwoty! Pieniądze z losowań kumulowały się już od 30 kwietnia 2019. Zwycięzca czwartkowej kumulacji został dokładnie 1297 zwycięzcą w popularnym "totku". Gracz, który wygrał, zdecydował się na SYSTEM-8, dzięki czemu wybrał 8 liczb, które pozwoliło mu wygrać dodatkową kwotę o wysokości nieco ponad 60 tysięcy złotych. Zwycięzca jest trzecią osobą, która trafiła szóstkę w swoim mieście - w Opocznie. Liczby, jakie wybrał czwartkowy zwycięzca to: 2, 4, 10, 12, 18, 43.Ile będzie można wygrać w kolejnych losowaniach? Rekordowe wygrane w Lotto W kolejnym Lotto można wygrać kwotę wysokości 2 milionów złotych, natomiast w Lotto Plus zaś jeden milion złotych. Losowanie odbyć ma się w sobotę o 21:40. Natomiast w piątek grający w Eurojackpot będą mogli zdobyć sumę dużo większą niż wczorajszy rekordzista. Pula wygranej wynosi 90 milionów złotych. Rekordowa kumulacja Lotto padła 3 lata temu, dokładnie w maju 2016 roku. Wartość "szóstki" wyniosła 57 milionów złotych! Wygrały wtedy trzy osoby, które musiały się podzielić kwotą - wyszło i tak niemało, bo 20 milionów na głowę. Najwyższa wygrana padła natomiast w 2017 roku, kiedy mieszkaniec małopolskiej miejscowości Skrzyszów wygrał kwotę ponad 36 milionów szczęścia. Czy warto spróbować szczęścia w loterii? Dotychczasowi zwycięzcy raczej nie żałują swojej decyzji. Źródło: Gazeta Pomorska