Andrzej Duda wykazuje się hipokryzją? Prezydent Polski, który zapowiedział, że w tych wyborach do Europarlamentu będzie bezstronny, pojawił się na wielu plakatach wyborczych partii, z której się wywodzi. Wyborcy zastanawiają się, co nim kierowało. Andrzej Duda znalazł się w centrum uwagi przez swoją decyzję. Prezydent zapowiadał, że w tym wyborach nie poprze żadnego kandydata, pojawił się na wielu plakatach promujących kandydatów jednej z partii. Co stoi za takim zachowaniem polityka? Kancelaria prezydenta RP postanowiła skomentować nietypowe zachowanie głowy państwa. Andrzej Duda hipokrytą? Niespodziewane zachowanie głowy państwa O ile prezydent RP z założenia powinien być osobą daleką od afiszowania się partyjną przeszłością, o tyle w przypadku Andrzeja Dudy ta zasada zdaje się nie obowiązywać. Polityk nie kryje, że pozostaje w świetnych relacjach ze swoimi byłymi kolegami z partii, a przejawem takiej sympatii jest chociażby pomoc w dostaniu się do Europarlamentu. Na plakatach niektórych kandydatów do objęcia mandatu w Brukseli z list PiS-u widać, jak Andrzej Duda popiera właśnie ich. - Droga Izo! Trzymam kciuki za powodzenie w Twojej kampanii. Należy Ci się mandat. Popieram z całego serca. Andrzej Duda - czytamy na plakacie przedstawiającym kandydatkę PiS Izabelę Kloc Zachowanie prezydenta postanowiła skomentować Kancelaria głowy państwa, która przyznała, że grafiki kandydatów często nie były konsultowane z mężem Agaty Dudy.Kancelaria odnosi się do zarzutów W rozmowie z Wirtualną Polską Kancelaria postanowiła skomentować zachowanie prezydenta, zapewniając, że polityk zgodnie ze swoimi wcześniejszymi obietnicami pozostaje bezstronny względem tych wyborów i nie wystąpi w żadnym spocie czy na plakacie. - W żadnym wypadku. Nie mam wiedzy, aby ktokolwiek zgłaszał się do nas z prośbą o zgodę na wykorzystanie zdjęć prezydenta w takim celu [...] Prezydent jest i chce pozostać podczas kampanii wyborczej bezstronny -wyjaśnił Wirtualnej Polsce Błażej Spychalski, rzecznik prasowy prezydenta Andrzeja Dudy. Wiele wskazuje więc na to, że sam Duda nie wiedział o wykorzystaniu swojego wizerunku w promocji kandydatów. Jest to o tyle prawdopodobne, że część kandydatów do objęcia urzędu europarlamentarzysty przeprosiło za użycie wizerunku prezydenta. - To było oczywiście nadużycie. Była to jednak pomyłka grafika - powiedział Bolesław Piech z PiS, na którego plakacie znalazł się wizerunek Andrzeja Dudy Źródło: Wirtualna Polska