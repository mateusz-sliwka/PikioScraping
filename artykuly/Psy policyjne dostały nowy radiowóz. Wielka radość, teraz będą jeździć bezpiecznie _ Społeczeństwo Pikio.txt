Każdy pies służący w policji jest silny, odważny z wyjątkowo rozwiniętym słuchem i węchem. Pomagają na co dzień w patrolach i schwytaniu przestępców. Wielkopolska policja zafundowała swoim czworonogom specjalny radiowóz przystosowany specjalnie do nich. Pies policyjny nie będzie już mógł narzekać na brak komfortu. Od maja bieżącego roku policjanci w Wielkopolsce użytkują nowoczesny samochód przystosowany do przewożenia czworonogów. Jego wyposażenie i wygląd został zaprojektowany na podstawie wytycznych funkcjonariuszy, którzy na co dzień pełnią służbę razem z psami. Mundurowy pies w radiowozie Radiowóz, który został stworzony dla psiaków to nieoznakowany Ford Transit. Napędza go 170-konny silnik diesla z pojemnością 2 litrów. Jednocześnie może nim podróżować aż 6 funkcjonariuszy i 5 psów. Jego wyposażenie znacznie różni się od tego, które jest w zwykłych radiowozach. Całość przystosowana jest do czworonożnych funkcjonariuszy. Samochód posiada pełną łączność oraz sygnalizację. Z zewnątrz nie ma żadnych oznakowań typowych dla radiowozów. W środku zostały zamontowane specjalne półki na sprzęt potrzebny do ochrony osobistej, czyli kaski i tarcze, które wykorzystuje się np. podczas zabezpieczania masowych imprez. W części bagażowej podróżują psy. Klatki są zaprojektowane w taki sposób aby można je było łatwo wyjąć i oczyścić. Dodatkowo są bardzo komfortowe dla czworonogów. Oprócz tego samochód jest wyposażony w system nawiewu i ogrzewania, tak aby w każdych warunkach psy czuły się dobrze. Policja w Wielkopolsce wyróżniona Jak do tej pory w Wielkopolsce pojawiło się tylko kilka takich aut. Wcześniej z podobnych korzystali funkcjonariusze policji w Warszawie czy Bielska-Białej. Jak wiadomo, policja w Polsce nie może poszczycić się wyjątkowo bogatym wyposażeniem. Psy były przewożone do tej pory transporterami mającymi po kilkanaście aut. Często warunki nie sprzyjały czworonogom i bardzo męczyły się podczas podróży.Samochody dostosowane do psów to pierwszy taki projekt w Wielkopolsce i jeden z nielicznych w Polsce. Policjanci z tego terenu mogą teraz bezpiecznie przewozić swoje czworonogi bez obaw o ich zdrowie i bezpieczeństwo. Funkcjonariusze z Plutonu Przewodników Psów Służbowych z Oddziału Prewencji Policji szczycą się nowym nabytkiem. W tym roku oprócz nich takie samo auto otrzymają również policjanci z Komendy Miejskiej Policji w Poznaniu. Źródło: Super Express