Dorota Wellman w wywiadzie dla Plejady opowiedziała szczerze o swojej chorobie. Od lat zmaga się z otyłością. Dziennikarka zapewnia, że bardzo stara się żyć zdrowo. Dorota Wellman w wywiadzie dla Plejady opowiada o walce z chorobą. Dziennikarka od lat zmaga się z otyłością. Niezbyt często pozwala sobie na wyznania dotyczące życia prywatnego. Zdecydowała się jednak podjąć temat swojej choroby, żeby wyjaśnić tę sprawę i jednocześnie zainspirować osoby borykające się z tym samym problemem do zadbania o swoje zdrowie. Dorota Wellman opowiada o swojej otyłości. Robi wszystko, żeby być szczupła? Dorota Wellman kilka tygodni temu wydała książkę zatytułowaną "I ty możesz być modelką", w której to zaproponowała stylizacje dla osób noszących rozmiary większe niż klasyczne "S". Wydawnictwo utrzymane jest w duchu body positive. Autorka na początku pisze o sobie używając określeń "stara" i "gruba", jednak nie uważa ich za wyrażenia obraźliwe. Nie chce być nazywana puszystą Dziennikarka utrzymuje, że wcale nie wstydzi się mówić o sobie w ten sposób. Przyznaje, że woli być nazywana grubą niż opisywana przy użyciu eufemistycznych określeń, takich jak "puszysta" albo "puchata". Kpi z tego typu przedstawiania jej osoby. Wellman jest kobietą, która nie udaje kogoś, kim nie jest. Jest bardzo świadoma swojego wyglądu i wieku. - Jeśli cieknie mi ślinka, to na widok kolorowych sałat, a nie mięsa. Choroba, która mnie dotknęła, powoduje otyłość i choćbym stanęła na głowie i zrobiła pirueta, to nie będę szczupła. Ćwiczę, jem zdrowo, dbam o siebie, jestem pod opieką lekarzy, ale z pewnymi rzeczami nie wygram - wyznaje gwiazda TVN.Dorota Wellman daleka jest jednak od promowania otyłości, a często jest o to oskarżana przez niektóre media. Prezenterka "Dzień Dobry TVN" stara się raczej inspirować ludzi do zmian i szerzyć pozytywny przekaz. Mówi, że uprawia sport, zdrowo się odżywia i jest pod stałą opieką lekarzy, szczerze przyznaje jednak, że nie ze wszystkim można wygrać. Czasem uwarunkowania genetyczne są na tyle silne, że nic nie da się z tym zrobić. Wellman tłumaczy: "Wyglądam, jakbym zjadła świnię w całości, a na moim talerzu ląduje zwykle zielenina". Otyłość to plaga XXI wieku Dziennikarka wyznaje również, że nigdy nie była na żadnej diecie odchudzającej z powodu swojej sylwetki. Nie chce być niewolnicą swojej wagi. Jednocześnie otwarcie opowiada o swoim niepokoju związanym z coraz większą liczbą otyłych wśród dzieci i młodzieży. Nazywa otyłość plagą XXI wieku i straszną chorobą. Wellman proponuje, żeby zamiast nienawidzić siebie i swojego ciała, dbać po prostu o swoje zdrowie, a także skupić się na byciu dobrym człowiekiem dla innych. Apeluje o afirmację różnorodności i o szacunek dla każdej jednostki ludzkiej. ZOBACZ TAKŻE Źródło: Plejada