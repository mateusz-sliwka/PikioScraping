Ksiądz Adam Anuszkiewicz jest obecnie na ustach całej Polski. Duchowny, który stał się słynny dzięki rapowaniu, postanowił przygotować piosenkę atakującą wszystkich krytykujących kościół. Słuchacze hip-hopu prezentowanego przez usposobionego artystycznie przedstawiciela kleru są bardzo podzieleni wydźwiękiem całego utworu. Ksiądz Adam Anuszkiewicz stał się swego czasu bardzo znany dzięki utworowi "CHWDP - Chrystus Wam Daje Pokój", dzięki czemu zyskał sobie życzliwość niektórych fanów krajowej sceny rapu, którzy docenili starania duchownego w dotarciu do nastoletniego słuchacza. Teraz, zaangażowany społecznie przedstawiciel kleru napisał piosenkę atakującą Tomasza Sekielskiego i wszystkich, którzy uwierzyli w narrację filmu "Tylko nie mów nikomu". Utwór spotkał się z bardzo mieszanym odbiorem ze strony fanów. Ksiądz Adam rapuje na temat filmu Sekielskiego Anuszkiewicz, widząc jakie reakcje wywołał film byłego dziennikarza telewizji TVN, zdecydował się na zaprezentowanie swojego głosu w sprawie. O ile odbiór obrazu traktującego o pedofilii w instytucji Kościoła katolickiego przez samych duchownych był bardzo różny, o tyle stanowisko księdza Adama jest bardzo czytelne. Ksiądz stanął w obronie polskiego duchowieństwa i zarzucił Sekielskiemu, jak też wszystkim krytykom organizacji, że chcą ją podzielić, a do tego są pełni hipokryzji. - Dziś doszło do tego, że jest wstyd się wstydzić, nie ma żadnej świętości, z wszystkiego można szydzić [...] pełno jest podziałów w polityce i szkołach, chcą, by też tak samo było i w kościołach - rapował znany duchowny.Piosenka wzburzyła fanów Do tej pory twórczość księdza Adama wzbudzała zasadniczo pozytywne emocje wśród słuchaczy, teraz jednak jego dotychczasowi fani zarzucili mu bagatelizowanie zjawiska pedofilii i brak szacunku względem tak poważnego tematu, jakim jest molestowanie nieletnich przez przedstawicieli polskiego kleru. Najdobitniej o niezadowoleniu utworem świadczą komentarze na serwisie YouTube, które wskazują, na to, jak negatywne emocje wzbudziła piosenka. - Fajna melodia. Puśćcie ją ofiarom. Na pewno im się weselej zrobi.... A film nie atakuje Kościoła, tylko patologię związaną z ukrywaniem sprawców przestępstw pedofilskich, ale widzę, że ksiądz musi obejrzeć jeszcze raz, bo nie zrozumiał - ironizował jeden z internautów oceniając utwór. - Tekst utworu taki sam jak narracja kościoła, martwi mnie to, bo liczyłam, że ten film raczej poruszy wszystkich w odpowiednim kierunku. Nikt nie chce zniszczyć Kościoła - krytykował inny internauta. Źródło: Youtube