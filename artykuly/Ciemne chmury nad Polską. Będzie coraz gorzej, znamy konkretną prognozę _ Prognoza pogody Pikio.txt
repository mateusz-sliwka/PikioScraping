Burza to zdecydowanie nie jest to, czego chcielibyśmy być świadkami w weekend. W momencie, kiedy nasze plany na czas wolny coraz częściej wiążą się z aktywnościami na świeżym powietrzu, takie zawirowania w atmosferze mogą zdecydowanie obrócić wszystko do góry nogami. Tym gorzej więc, że prognoza pogody na najbliższy czas nie napawa optymizmem. Burza w najbliższych dniach? Wiele wskazuje na to, że właśnie taki scenariusz szykuje dla nas pogoda. Prognoza na najbliższe dni jest bardzo niekorzystna dla wszystkich tych, którzy planowali jakąkolwiek aktywność poza domem. Jak podaje TVN Meteo, najbliższe dni to przelotne deszcze, spore zachmurzenie oraz burze. Niestety, zacznie się już w piątek. Wówczas to południowo-wschodnie województwa Polski znajdą się pod ciemnymi chmurami. Z tych spaść ma deszcz z różnym natężeniem - od 1 do nawet 10 litrów na metr kwadratowy. Jednak w niektórych miejscach mowa nawet o 20 litrach, a nawet większej ilości wody. Temperatura będzie oscylowała wokoło 16 stopni Celsjusza. Reszta kraju nie ma powodów do zmartwień. Aura w pozostałej części Polski będzie bowiem korzystna. Maksymalna temperatura wynosić ma 23 stopnie i takowa będzie panowała np. na Dolnym Śląsku. Burza na weekend? W części kraju będzie nieprzyjemnie Sobota ma być w większości Polski pogodna. Miejscowo jednak wystąpią opady, a mowa tutaj o centrum kraju, Dolnym Śląsku i Podlasiu, ze szczególnym naciskiem na Suwalszczyznę. Co ciekawe, to właśnie na Dolnym Śląsku znów zanotujemy najwyższą temperaturę - mowa bowiem o 22 stopniach Celsjusza. Wiatr będzie wiał w kierunku wschodnim od zachodu. W porywach może dąć silniej, choć ogólnie nie powinien być zbyt mocny. Zdecydowanie gorzej jest natomiast z niedzielą. W siódmym dniu tygodnia pojawią się burze, które mają przynieść również bardzo obfite opady do nawet 20 litrów na metr kwadratowy. Te wystąpić mają przede wszystkim w południowej części Polski, w rejonie Małopolski i Podkarpacia. Burze przyniosą ze sobą duchotę, co wyraźnie zaznaczy się na termometrach - najwyższa temperatura będzie właśnie w rejonie Podkarpacia i wyniesie 20 stopni Celsjusza. Miejscami burze mogą wystąpić także w rejonie Suwalszczyzny oraz na zachodnich krańcach województwa zachodniopomorskiego - szczególnie w obszarze Szczecina.A po weekendzie bez zmian Po weekendzie natomiast sytuacja się zbytnio nie poprawi. Co więcej - niekorzystną aurę odczuć mają zachodnie rejony Polski, które weekend mają przeżyć w miarę spokojnie. To właśnie w województwach lubuskim, wielkopolskim czy dolnośląskim pojawić się mają przelotne opady, a także burze z opadami do 20 litrów wody na metr kwadratowy. Temperatura maksymalna wyniesie 23 stopnie Celsjusza i takową odnotują mieszkańcy Dolnego Śląska. We wtorek będzie ciepło, choć deszczowo w całym kraju. Temperatura od 20 stopni Celsjusza w Szczecinie i okolicach do 24 stopni na Podkarpaciu. Burze mają pojawiać się w całym kraju, od Gdańska po Katowice i od Gorzowa Wielkopolskiego po Przemyśl. źródło: tvn24.pl