Michał Szpak po jednym z koncertów znalazł towarzysza na całe życie. Wokalista pomógł biedakowi w potrzebie, teraz ten może mu się odwdzięczyć wierną przyjaźnią. Jedno jest pewne - polski artysta nie będzie musiał narzekać na samotne wieczory! Michał Szpak jest osobą, którego życiem żyją media plotkarskie. Nic nie umknie dziennikarzom, a sam wokalista nie może się odpędzić od wścibskich paparazzich. Ostatnio uchwycili go na spacerze z towarzyszem, którego zapoznał po jednym z koncertów. Artysta pokazał, że ma wielkie serce. Michał Szpak pomógł mu w potrzebie, artysta pokazał się z najlepszej strony Po koncercie w Wieluniu jedna z fanek artysty poprosiła, aby muzyk pokazał się do zdjęcia z psem. Fotografia miała pomóc w znalezieniu domu dla psa, który był przybłędą. I jak się okazało - pomogło, bo sam Michał Szpak zdecydował się, na przygarniecie psa! Muzyk nie wstydzi pokazywać się publicznie z kundelkiem. Okazało się, że pies miał trudną przeszłość. Inspektor organizacji Mondo Cane stwierdził, że do psa strzelano z wiatrówki - śrut trzeba było potem chirurgicznie usuwać. Mimo traumatycznych przeżyć pies w ogóle nie był agresywny. Koncert Michała Szpaka miał być okazją do zareklamowania przez fundację adoptowania psów. Kiedy tylko pies podszedł do artysty - nie odstępował go później na krok. Rozczulony muzyk jakiś czas po zrobieniu zdjęcia zaczął dzwonić do fundacji, dowiadując się o losach psa. W końcu zdecydował się odwiedzić zwierzę. Wybrał się z nim na długi spacer, po którym podjął decyzję o adopcji. Michał Szpak chwali się psem na Instagramie. Nie wstydzi się pokazywać z nim przed kamerami- Nastał ten moment w życiu, kiedy postanowiłem stać się odpowiedzialny za ziemskie stworzenie. Jak wiadomo to nie my wybieramy swoje... „demony” to demony wybierają nas. Mnie wybrał słodki Cerber o imieniu Hektor - napisał artysta na swoim Instagramie. Jak przyznaje Michał Szpak, wiele osób odradzało mu adopcję, ale zwierzę podbiło jego serce. Decyzję poparła również inspektor fundacji, która przyznała, że Hektor lubi podróżować, więc będzie pasował do stylu życia Michała Szpaka. Celebryci często decydują się na psy rasowe, a Hektor jest psem mieszanym. Mimo to artysta nie ma problemu z pokazywaniem się z nim publicznie. Paparazzi niejednokrotnie robili mu zdjęcia, kiedy ten spacerował ze swoim psem. Czyżby muzyk znalazł przyjaciela na całe życie? Źródło: Pomponik