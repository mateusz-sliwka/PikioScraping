Szpital MSWiA w Warszawie stał się polem nie lada afery. Wszystko za sprawą serii dziwnych zgonów, które dopiero po latach połączono wspólnym mianownikiem. Placówka umywa ręce. Szpital MSWiA jest jedną z największych placówek medycznych w stolicy. Co więcej, fakt, że podlega pod ministerstwo, mogłoby świadczyć, że standardy tam obecne są na najwyższym poziomie. Jednak rodziny trzech pacjentów doszukały się ze strony personelu szpitala okropnych uchybień, które doprowadziły do śmierci ich bliskich. Sprawa dopiero po latach ujrzała światło dzienne i to przez przypadek. Szpital MSWiA oskarżony przez rodziny pacjentów D tragicznej serii trzech zgonów doszło w 2016 roku. Dotyczyła ona śmierci dwóch pacjentów oddziału kardiologicznego, którzy przeszli w tym szpitalu zabiegi operacyjne oraz jednego pacjenta z gastroenterologii. Wszyscy trzej zginęli po zainfekowaniu tym samym szczepem bakterii, która jest oporna na stosowanie antybiotyków. Mowa dokładniej o Klebsiella Pneumoniae, która zaatakowała również kolejne 11 osób w tej placówce. W takim przypadku zakażeni powinni zostać odizolowani od pozostałych chorych, aby zapobiec rozprzestrzenianiu się bakterii. Jednak lekarze stwierdzili, że zagrożenie epidemiologiczne jest zbyt małe, aby informować zarówno służby, jak i samych pacjentów oraz ich rodziny. Bliscy zmarłych zaczęli doszukiwać się prawdy i absolutnym przypadkiem spotkali się w jednym z urzędów. Wtedy też okazało się, że spotkała ich taka sama tragedia. - Nie reagowali. Pozwalali pacjentom zarażać się od siebie i umierać w ogromnych cierpieniach. Mój ojciec, który przeszedł operację kardiologiczną, wracał już do zdrowia i miał za kilka dni opuścić szpital. Zmarł w wyniku powikłań po zakażeniu bakterią Klebsiella Pneumonia - mówiła Anna Nosek, córka pacjenta z Centralnego Szpitala Klinicznego MSWiA w Warszawie.Upór i działanie rodzin zmarłych pacjentów doprowadziły do tego, że szpital przyznał się do zgonu 3 osób oraz zakażenia 14 pacjentów tym samym szczepem bakterii. Jednak powołana komisja lekarska stwierdziła, że nie miały miejsca żadne uchybienia ze strony personelu placówki. Wszystko zrzucono na wiek, stan zdrowia pacjentów oraz fakt wysokiego ryzyka wystąpienia powikłań po operacjach, przez które przeszli chorzy. Fakt ten tylko jeszcze bardziej rozwścieczył rodziny zmarłych. Cała sprawa została zgłoszona do prokuratury, która bada okoliczności śmierci trójki pacjentów. źródło: WP