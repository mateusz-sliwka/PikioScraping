"M jak miłość" już niebawem zniknie na okres wakacji i powróci dopiero jesienią, Do ostatniego odcinka pozostała jeszcze chwila, a emocji na pewno nie zabraknie. Telewidzowie będą wstrząśnięci tym, co wydarzy się w życiu lubianej bohaterki. "M jak miłość" już 4 czerwca wyemituje swój ostatni odcinek. Niestety na cały okres letni fani serialu będą musieli zapomnieć o nowych perypetiach rodziny Mostowiaków. Jednak do końca sezonu pozostała jeszcze chwila, zatem powinniśmy napawać się ostatnim wydarzeniami... a będzie ich sporo. Nawet najwięksi wielbiciele nie mogą się spodziewać tego, co wydarzy się w najbliższych odcinkach. Czy już niedługo pożegnamy się z uwielbianą bohaterką? Co wydarzy się w "M jak miłość" jeszcze przed wakacjami? Na koniec sezonu produkcja przygotowała dla swoich widzów prawdziwą dawkę emocji. Przed nami ostatnie odcinki, w których będzie działo się naprawdę wiele. Już w 1449 odcinku (przypominamy, że ostatnim będzie 1451) żona wujka Artura (Tomasz Ciachorowski) zacznie namawiać Izę (Adriana Kalska) na spotkanie. Kobieta zjawi się nawet w jej pracy, w związku z czym narzeczona Marcina (Mikołaj Roznerski) pozostanie bez drogi wyboru i będzie musiała z nią porozmawiać. Podczas rozmowy, ze łzami w oczach będzie starała się namówić, by ta spotkała się z umierającym wujem swojego oprawcy. Zdezorientowana Iza postanowi porozmawiać z Marcinem, by ten udzielił jej rady. Ukochany zacznie oczywiście jednoznacznie odradzać jej spotkania. Mimo dosadnych słów Chodakowskiego Lewińska zdecyduje się udać do szpitala. gdzie ponownie spotka żonę umierającego mężczyzny. Tym razem jednak kobieta będzie w zupełnie inny sposób odnosiła się o Izy i nastraszy ją, że Artur nie spocznie, dopóki się na niej nie zemści. Co więcej, zdecydowanym tonem doda, że jest skłonny nawet ją zabić.Iza okłamie ukochanego Po słowach kobiety, przestraszona Iza uda się do klubu sportowego, gdzie zacznie dopytywać o lekcję samoobrony. Trener przekona ją, by została już na pierwszych zajęciach. W międzyczasie Marcin będzie starał się usilnie do niej dodzwonić, jednak nie uzyska żadnej odpowiedzi. Iza po powrocie do domu zacznie go okłamywać. - Gdzie ty byłaś tak długo? - zapyta Chodakowski. - Kochanie, przepraszam cię bardzo. Rozładowała mi się komórka i nie miałam jak ci dać znać. Zapisałam się na aerobik i zostałam na pierwszych zajęciach. Idzie wiosna, przyda mi się trochę ruchu i takiej... pozytywnej energii - odpowie Iza. Marcin uwierzy ukochanej i ponowi swoją prośbę, by ta spróbowała ostatecznie zapomnieć o Arturze i jego rodzinie. Iza zgodzi się z Chodakowskim. Nie wykluczone, że już po wakacjach dojdzie do jej konfrontacji z byłym oprawcą, przez co jej życie znajdzie się w poważnym niebezpieczeństwie. Źródło: SE