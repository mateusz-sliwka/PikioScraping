Pszczoły utopiły się w zimnym stawie. Przerażający akt wandalizmu w warmińskiej miejscowości. Pszczelarze sporo na tym stracili, za znalezienie wandali pasieka wyznaczyła nagrodę pieniężną. Poszukiwania trwają. Pszczoły zostały wrzucone w nocy do stawu. Dramat pszczelarzy w Korsztynie (gmina Grunwald) w województwie warmińsko-mazurskim. Sprawcy zniszczenia pasiek wciąż nie zostali zidentyfikowani, sprawą zajmuje się obecnie policja, odbyły się już wstępne oględziny. Pszczoły utopione, pasieka liczy straty 20 maja nieznani wandale wzięli sześć uli należących do pasieki Marwałd-Gold i wrzucili je do znajdującego się 20 metrów od pasiek stawu. Pasieki były pełne pszczół i jak donoszą pszczelarze - wszystkie pszczoły utonęły. Mówi się o liczbie nawet 120 tysięcy martwych owadów. - 5 lat się tym zajmuję razem z bratem i nigdy wcześniej do żadnego przypadku wandalizmu nie doszło. Jesteśmy w silnym szoku. Pszczoły były ustawione przy rzepaku [...] Ktoś ule poprzenosił i powrzucał do wody. W jednej rodzinie pszczelej jest 20 tysięcy pszczół trzeba to pomnożyć przez ilość uli - przyznaje zdruzgotany właścicieli jednej z pasiek. Oprócz pszczół, w ulach znajdowało się łącznie około 90 litrów miodu. Szkody zostały oszacowane na kwotę 6 tysięcy polskich złotych. Pszczelarze zapowiedzieli, że za pomoc we wskazaniu sprawców wypłacą nagrodę o wysokości 1000 złotych. Internauci wzburzeni aktem wandalizmu Internet po podaniu informacji o akcie wandalizmu zaangażował się w poszukiwania wandali. Informacje o zniszczeniu uli dotarły nawet na portal "Wykop".- Dokładam kolejne 1000 zł do nagrody - zapowiada jedna z użytkowniczek wykopu. - Na pszczoły to i ja dorzucę się do zbiórki chętnie [...] trzeba szukać i pacyfikować inaczej się tego nie załatwi. Patologia szerzy się jak rak w przeciwnym razie - pisze inny wzburzony użytkownik. Internauci swoje oburzenie wyrażają także na Facebooku. Trafiło się kilka sceptycznych osób zapytało, czy za tragedią nie stoją ostatnie silne wiatry. Właściciele szybko zdementowali teorie, wskazując, że ule stały zbyt daleko od stawu. Bracia prowadzący pasiekę oddalili też podejrzenia od lokalnego rolnika - zapewnili, że jest przyjazny pszczelarstwu. Źródło: Facebook