Dziecko miało zostać uratowane - zmarło z głodu i wycieńczenia. To jedna z wielu ofiar wojny trwającej w Jemenie. Swoją śmiercią zwróciła jeszcze większą uwagę na problem braku dostępu do jedzenia. Łzy napływają do oczu na myśl, co musiała przejść. Dziecko wyniszczone przez głód w Jemenie musiało niesamowicie cierpieć. Przyczyniła się do tego wojna, która trwa od kilku lat, i którą toczą rebelianci Huti z koalicją państw arabskich. Muhammad ibn Salman nałożył wtedy blokady, które utrudniały dostęp do środków sanitarnych i jedzenia. Powoduje to ogromną śmiertelność wśród dzieci. Historia dziewczynki rozrywa serce na pół. Dziecko walczyło do końca. Warunki w jakich było "leczone" oceniane są na tragiczne Dziennikarze z "New York Times" postanowili udać się na miejsce i dać świadectwo tego, co naprawdę dzieje się w Jemenie i jakie konsekwencje musi ponieść Bogu ducha winne społeczeństwo. Urzędnicy ONZ ogłosili również stan klęski głodowej. 7-letnia Amal Hussain, bo o niej mowa, trafiła na okładkę wyżej wspomnianego magazynu. Dziennikarzy przykuła jej trudna historia i walka o przeżycie. Dziewczynka przebywała w szpitalu, gdzie próbowano wyleczyć ją ze skrajnego niedożywienia. Niestety każda próba podawania jedzenia czy też zwykłego mleka kończyła się biegunką i wymiotami. Amal mogła liczyć na opiekę matki, która sama kurowała się z powikłań po gorączce Denga. Lekarze musieli wypisać dziewczynkę, by mogli ratować bardziej poszkodowane osoby. Dziecko nie miało wyjścia i musiało wrócić do domu - prostego, z trzciny i gliny, ponieważ rodzice nie mieli pieniędzy, by zawieźć ją do lepszej placówki, oddalonej o 24 kilometry od nich. Polski polityk zabrał głos w tej sprawieKiedy zdjęcie Amal trafiło na okładkę "New York Times'a", wywołało ogromne poruszenie. Niestety tydzień po publikacji okładki dziecko zmarło z wycieńczenia, zaledwie kilka kilometrów od szpitala. Nie zdążyła zaznać pomocy od ludzi jej przychylnych, którzy po zobaczeniu okładki i zapoznaniu się z sytuacją zagwarantowali jej środki pieniężne i materialne na poprawę bytu i zdrowia. - Śmierć Amal pokazuje, że głód w Jemenie dotyka wszystkich i nie ma nawet roślinnego pożywienia. Do tego brak wody, wypompowanej w poprzednich dekadach i epidemia cholery - napisał prezes Polskiego Centrum Pomocy Międzynarodowej, Wojciech Wilk. Fot. instagram.com/quinnproperties Źródło: Super Express