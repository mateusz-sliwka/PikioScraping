Kościół przeżywa najcięższy okres od niepamiętnych czasów. To, co było ukrywane przez lata, wyszło w końcu na jaw. Opinia publiczna jest bezlitosna. Codziennie ujawniane są mrożące krew w żyłach fakty z popełnianych zbrodni. Dotarto do porażającego opisu zdarzeń sprzed 10 lat. Kościół w Polsce kojarzy się dziś głównie z ukrywaną pedofilią. Księża, którzy byli na wysokich stanowiskach kryli swoich podwładnych i dobrych znajomych. Głośnym nazwiskiem jest aktualnie Głódź - najpierw przez swój pobłażliwy komentarz w sprawie filmu Tomasza Sekielskiego, a teraz przez krycie księdza Mirosława Bużana skazanego w 2011 roku. Kościół nie jest uważany za instytucję godną zaufania przez incydenty pedofilskie Na jaw wyszły informacje, które wmurowują w ziemię. Okazuje się, że arcybiskup Sławoj Leszek Głódź był świadomy czynów, które popełnił ksiądz Bużan. Co więcej mimo wyroku skazującego nie zawiesił go w czynnościach duchownych, twardo bronił, a nawet awansował. Kolejny skandal wisi w powietrzu. Jak do tego doszło? Koszmarne wydarzenia miały miejsce na Kaszubach w grudniu 2009 roku. 15-letnia Ola poszła do spowiedzi, gdzie trafiła na księdza Bużana. Ten zwabił ją na plebanię, by zwierzyła mu się ze swoich problemów. Podał alkohol, zaczął obłapiać, całować i dotykać piersi. Przestraszona dziewczynka uciekła do lasu. Pijaną i wymiotującą znaleźli ją rodzice. Ksiądz był zły, że naskarżyła na niego, co wyraził w SMS-ie. Skazany za molestowanie Bużan i Głódź byli ze sobą ściśle powiązani. Krył swój swojego Bużan był proboszczem w Bojanie i dyrektorem ds. budownictwa sakralnego archidiecezji gdańskiej. Odpowiadał za milionowy remont rezydencji Głódzia. Dlatego ten drugi wyciągnął "przyjazną rękę" do kolegi. Bużana skazano w 2011 roku za molestowanie i rozpijanie nieletniej. Dostał wyrok roku i czterech miesięcy pozbawienia wolności z zawieszeniem na cztery lata oraz zakaz pracy z dziećmi przez dwa lata. Po wyroku ksiądz Bużan był ukrywany przed opinią publiczną. Co zadziwiające, Głódź, parafianie i katecheci zebrali 2 tysiące podpisów, by proboszcz wrócił na swoje stanowisko. Do tego rozpoczęło się śledztwo, czy dziewczynka aby nie kłamie. Awans za molestowanie? W głowie się nie mieści Ksiądz Bużan zaniósł do prokuratury nagrania, gdzie dziewczyna rzekomo przyznaje się, że piła zanim przyszła na plebanię oraz że biznesmen skłócony z proboszczem miał zapłacić rodzicom za oskarżenie go. Dowody zostały sfabrykowane, a na nagraniu była inna dziewczyna. To bezczelne działanie.W 2011 roku Bużan uzyskał awans na kustosza w kolegiackiej diecezji. W 2013 roku pozwolono mu zamieszkać przy ośrodku kolonijnym dla dzieci w Nadolu. Bużan nie został pozbawiony stanowiska duchownego. Głódź na ten temat powiedział jedynie, że "to nie była pedofilia" oraz "w Kościele jest to, co Kościół uważa". Nie zostały wystosowane też przeprosiny za fałszywe oskarżenia. Źródło: Onet