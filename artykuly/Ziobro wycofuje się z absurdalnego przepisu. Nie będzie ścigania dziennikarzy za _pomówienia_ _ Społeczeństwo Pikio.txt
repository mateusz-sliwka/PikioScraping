Zbigniew Ziobro znów szokuje. Planował zaostrzyć przepisy dotyczące oskarżeń o pomówienia przez dziennikarzy, ale ostatecznie nic z tego nie wyszło. Sam wycofał się ze swoich słów - środowisko dziennikarskie odetchnęło z ulga. Zbigniew Ziobro podjął decyzję o wycofaniu się ze swojego własnego projektu ustawy. Rzekomo miał zrobić to pod naciskiem środowisk dziennikarskich, które zdecydowanie sprzeciwiły się przepisom. Minister sprawiedliwości zapowiada również, że rozważa liberalizacje kontrowersyjnego przepisu. Zbigniew Ziobro wycofuje kontrowersyjny przepis dotyczący pomówień Z początku dziennikarze liczyli, że przepisy dotyczące pomówień zostaną choć trochę zliberalizowane, dlatego pozytywnie przyjęli wieści o zmianie przepisu 212 kodeksu karnego. Przepis głosił, że jeśli dojdzie do pomówień za sprawą środków masowego przekazu, to sprawca może ponieść karę w postaci grzywny, ograniczenia lub pozbawienia wolności. - Skoro ta sprawa budzi emocje i może być tak interpretowana, wychodząc naprzeciw tym oczekiwaniom, podjąłem decyzję, aby wycofać tę zmianę w ramach poprawki, którą zgłosimy w Senacie. Nie dlatego, że zgadzam się z twierdzeniem, że zaostrzamy, ale dlatego, aby uszanować debatę na temat przepisów - przyznał ostatnio minister. Izba Wydawców Prasy od dawna walczyła o zniesienie przepisu, którego korzenie sięgają czasów PRL. Dlatego też nie dziwi oburzenie, kiedy minister Zbigniew Ziobro z początku zdecydował się zaostrzyć przepisy. Do problematycznego już przepisu miał dojść nowy podpunkt oznaczony jako "2a" który karał nie tylko za samo zniesławienie, ale też za jego okoliczności - np. rozmowa z informatorem. W praktyce oznacza to tyle, że ukaranym można było być za tworzenie fałszywych dowodów, które miałyby posłużyć później jako materiał do stworzenia prasowego pomówienia. Problemem jest jednak duże pole do interpretacji przepisu.Absurdalność nowego przepisu Pozwać z powodu "zniesławienia" prasę można jedynie na wniosek prywatnego - państwo samo nie egzekwuje tego przepisu. Nowy przepis miał umożliwić prowadzenie sprawy nie przez sąd, a nawet przez policje i prokuraturę. Oznacza to, że "zniesławienie" byłoby przestępstwem przeciwko państwu i nie byłaby potrzebna prywatna skarga, aby rozpocząć postępowania. W związku z tym policja miałaby prawo do zatrzymania oskarżonego dziennikarza w dowolnej chwili i zarekwirowania potencjalnych materiałów dowodowych (komputerów, telefonów). Szeroko pojęte środowisko dziennikarskie odbierało nowelizacje i tak problematycznego przepisu jako zamach na wolność prasy. Jak widać, naciski dziennikarzy faktycznie wywarły wpływ na ministra sprawiedliwości. Źródło: Na Temat