"Na Wspólnej" po dwóch latach doczekało się powrotu jednej z najbardziej lubianych bohaterek. Widzowie już nie mogą się doczekać, aż zobaczą ją na ekranie. "Na Wspólnej" mimo upływu lat cieszy się nadal niesłabnącą pozycją na rynku polskich seriali telewizyjnych. Hit stacji TVN ma swoją wierną grupę widzów, którzy z niecierpliwością czekają na rozwiązanie aktualnych wątków oraz pojawienie się tych nowych i zaskakujących, a co może być lepsze, niż powrót bohaterki po dwóch latach nieobecności w serialu? Marta Wierzbicka wraca do "Na Wspólnej" Marta Wierzbicka na planie serialu spędziła długie 11 lat i nieoczekiwanie po tym czasie stwierdziła, że kończy swoją przygodę z produkcją stacji TVN. Jej postać wprowadzała bardzo dramatyczne i zaskakujące wątki, bo przypomnijmy, że Ola Zimińska brała narkotyki, a także miała za sobą przelotny związek z inną kobietą. - Znów będzie Olą Zimińską, która miała epizod seksu lesbijskiego i która zakochała się w kobiecie. Teraz też nie zabraknie emocjonujących scen z udziałem Marty - zdradził pracownik planu. Jej serialowi rodzice nie mieli z nią najłatwiej, a tak barwna i kontrowersyjna postać przykuwała uwagę wielu widzów. Dlatego tym większe było ich zaskoczenie, gdy aktorka ogłosiła, że kończy swoją przygodę z tą produkcją. Jednak przerwa od serialu na szczęście trwała jedynie dwa lata i teraz wiemy już na pewno, że aktorka wróciła. Wierzbicka nie ukrywa, że jest to dla niej bardzo ważne wydarzenie. Do tego stopnia, że nie mogła spać po nocy, jednak było to wywołane dobrymi emocjami.- Nie było mnie równo dwa lata na planie serialu. Dokładnie w maju padł ostatni klaps. Byłam bardzo zdenerwowana i zestresowana, wczoraj wieczorem nie mogłam zasnąć. To była pozytywna ekscytacja, zastanawiałam się, co się zmieniło. Ale gdy usiadłam w charakteryzatorni, dowiedziałam się, że zmieniło się niewiele. W ekipie są wciąż ci sami ludzie - wyznała aktorka. Nie da się ukryć, że na fanów serialu czekać będą naprawdę ciekawe wątki, które mogą mocno namieszać. Już sam powrót Oli z Londynu zapewne będzie się wiązał z nie lada przeżyciami. Ciekawe co scenarzyści przygotowali dla widzów.źródło: Gala