Magda Gessler uwielbia śpiewać i tańczyć, co udowodniła niejednokrotnie. Jej pamiętny występ w ramówce TVN, a także "rap" w programie Kuby Wojewódzkiego szybko stały się hitami Internetu. Teraz restauratorka po raz kolejny pokazała, że ma do siebie dystans, publikując na Instagramie nietypowy materiał. Magda Gessler słynie z kontrowersyjnych zachowań, których nie brakuje podczas kręcenia "Kuchennych rewolucji". Gwiazda TVN nie przestaje jednak zaskakiwać swoich fanów i co jakiś czas zamieszcza w swoich mediach społecznościowych bardzo oryginalne treści. Podobnie było także tym razem, gdy celebrytka pochwaliła się swoimi atutami. Magda Gessler zaprezentowała obserwatorom Instagrama coś, czego zupełnie się nie spodziewali Prowadząca "Kuchenne Rewolucje" co jakiś czas wywołuje wielkie poruszenie. Wyraźnie lubi być w centrum uwag. Ostatnio swoim fanom przygotowała prawdziwą bombę, której zupełnie się nie spodziewali. Na Instagramie Magdy Gessler kilka dni temu pojawił się krótki filmik, na którym widzimy, jak restauratorka tańczy trzymając się za biust, który dumnie prezentuje przed obiektywem. W komentarzach pojawiły się wpisy od gwiazd, które przyznają, że jurorka "MasterChefa" ma się czym pochwalić. Urokowi celebrytki nie oparła się nawet jedna z najbardziej lubianych polskich aktorek. - Prawda! Twój bufet zawsze pociągający! - napisała żartobliwie Grażyna Wolszczak. - Ale pani jest seksowna! - skomentowała jedna z fanek. - Od tej strony pani nie znałam. Bardzo kobiece kształty - zauważyła kolejna. - Nie zobaczę dzisiaj nic lepszego. Ani w tym roku - komentuje ktoś inny.- Pani Magdo jest pani BOSKA. Totalne szaleństwo - napisała zauroczona fanka. - Piękna jest Pani, Pani Madziu. Seks sam w sobie! - dodał rozbawiony internauta. - Wow, jakie duże ma pani... zalety. Rozmiar D jak nic - zażartował następny. Restauratorka rozbawiła internautów swoim występem Magda Gessler zaprezentowała się przed obiektywem w stroju "bufetowej". Nagranie wykonane zostało prawdopodobnie w przerwach do nagrań "MasterChefa", co zdradziła sama gwiazda w opisie swojej publikacji na Instagramie. Jak zażartowała, ma odpowiednie "kwalifikacje", aby wcielić się w tę rolę, ze względu na swój duży biust. To nie pierwszy raz, kiedy prowadząca "Kuchenne rewolucje" wykazuje się niezwykłym poczuciem humoru. Mimo zabawnej stylizacji, nie można jej także odmówić wdzięku. To właśnie połączenie tych dwóch cech sprawia, że widzowie uwielbiają charyzmatyczną restauratorkę. (screenshot/Instagram/magdagessler_official) Źródło: Instagram