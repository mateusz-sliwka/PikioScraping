Edyta Górniak przerwała milczenie i szczerze opowiedziała o relacjach jej ukochanego syna z 37-letnim Tomaszem Mazurkiewiczem. Tym razem diwa również nie ma powodów do radości. Edyta Górniak wielokrotnie podkreślała, że nie ma szczęścia w miłości. Diwa polskiej sceny muzycznej ma za sobą wiele nieudanych związków. Trudy życia osładza jej jednak syn Allan, który jest jej oczkiem w głowie. Za każdym razem, gdy w życiu gwiazdy pojawia się mężczyzna, zdanie syna odgrywa znaczącą rolę. W mediach pojawiają się informacje, że Edyta Górniak przyjaźni się z piłkarzem Tomaszem Mazurkiewiczem. Relacja między celebrytami wygląda bardzo obiecująco - dużo rozmawiają i spędzają ze sobą niemal każdą wolną chwilę. Największym zmartwieniem gwiazdy była opinia Allana na temat potencjalnego partnera. Edyta Górniak szczerze o relacji syna z Tomaszem Mazurkiewiczem Obie rodziny próbują zbliżyć się do siebie. Edyta Górniak i jej syn spędzili Wielkanoc wraz z rodziną Tomasza Mazurkiewicza. Relację ze wspólnie spędzonych chwil można było oglądać na Instagramie artystki. Wiele wskazuje też na to, że Allan zaprzyjaźnił się z dziećmi Mazurkiewicza i bardzo polubił samego piłkarza. Media dowiedziały się także, że młode pokolenie bardzo kibicuje swoim rodzicom i trzyma kciuki, aby udało im się stworzyć trwały i szczęśliwy związek. Wydaje się, że dla Edyty Górniak jest to wymarzona sytuacja. Jej syn zaakceptował przecież jej nowego przyjaciela i jego rodzinę. W jednym z wywiadów artystka przyznała się jednak do swoich obaw.Wokalistka ma ma powodów do radości. Mówi o tym szczerze w jednym z wywiadów Wiele osób uważa, że Edyta Górniak powinna być szczęśliwa, że jej syn i Tomasz Mazurkiewicz znaleźli wspólny język. Gwiazda ma jednak pewne obawy, o których opowiedziała w jednym z wywiadów: - Allanek bardzo polubił Tomasza. Teraz jak byłam w Stanach Zjednoczonych i on miał majówkę, to zrobili sobie taki sportowy czas. Pojechał do niego i planowali sobie różne działania, aby poprawić kondycję. Tomek ma fokusa na punkcie sportu - opowiedziała artystka i po chwili zdradziła, co jest jej największą bolączką: - Syn nie wrócił szczególnie stęskniony za mamą - przyznała ze smutkiem. Edyta Górniak jest bardzo związana ze swoim synem Allanem. Nic więc dziwnego, że może być nieco zazdrosna o jego serdeczną relację z Mazurkiewiczem. źródło: Pomponik