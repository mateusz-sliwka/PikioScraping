TVN przekazał zatrważające informacje dotyczące stanu wody na Wiśle. Okazuje się, że fala powodziowa może poważnie zagrozić stolicy. To wszystko skutek wielodniowych ulewnych deszczy na południu Polski. TVN ostrzega przed falą powodziową, która w szybkim tempie zmierza w kierunku Warszawy. Zagrożona jest budowa Mostu Południowego. Podjęto decyzję odnośnie ewakuacji sprzętu i ludzi, niestety zabierze to jednak trochę cennego czasu. Sprawa jest pilna. TVN: "zdemontowany został również most" Fala powodziowa nie jest na rękę budowniczym. Przez wzbierający poziom wody i falę, która napływa z południa Polski czeka ich zamieszanie w terminach budowy. Wszystko, co do tej pory powstało, będzie musiało zostać zdemontowane. Zajmie to nawet do 3 dni, a działania ewakuacyjne zostały podjęte dopiero w piątek. Na budowie znajdują się trzy filary, a obok nich wyspy, na których znajdowały się potrzebne materiały. To wszystko musiało zostać z powrotem załadowane na barki i przetransportowane w bezpieczne miejsce. Zdemontowano przede wszystkim most pontonowy, który pełnił funkcję drogi dojazdowej do miejsca budowy. - Na ten moment fala jeszcze nie przyszła, a przez te dwa czy trzy dni nie będzie opóźnienia. Zobaczymy jak to będzie, jeśli fala faktycznie przyjdzie, bo może się okazać, że na przykład woda naniesie jakieś ciężkie elementy. W tej chwili to jednak tylko gdybanie. Mamy nadzieję, że do niczego takiego nie dojdzie - powiedział w rozmowie z TVN Bartosz Sawicki, rzecznik firmy Gulermak, która odpowiada za budowę mostu. Zagrożona nie tylko budowa mostu. Zoo przeżywa chwile strachuJak podaje TVN, Fala powodziowa niepokoi nie tylko budowlańców, ale i pracowników warszawskiego Zoo. Problem leży w tym, ze atrakcja znajduje się na wysokości wałów przeciwpowodziowych. Władze obiektu są już dobrze przygotowane na ewentualną ewakuację. Wszystkie decyzje zostaną podjęte na dniach. Do tej pory wiadomo, że fala w Krakowie może osiągnąć nawet 5 metrów wysokości. Do Warszawy ma dojść w ciągu najbliższych dni. Miasto na bieżąco podejmuje decyzje odnośnie zabezpieczeń i działań ewakuacyjnych. Źródło: TVN