Dorota Szelągowska ujawniła niedawno prawdę o swoich relacjach ze sławną matką Katarzyną Grocholą. Znana pisarka nie pojawiła się na ślubie swojej córki. Powód jest jednak bardzo prozaiczny. Dorota Szelągowska to sławna prezenterka telewizji TVN Style i HGTV. Od lat prowadzi tam programy o remontach i wystroju wnętrz. Znana jest ze swojego sympatycznego zachowania i miłego usposobienia. Przez lata związana była z kompozytorem Adamem Sztabą, jednak ich małżeństwo nie przetrwało próby czasu. Dziś gwiazda TVN jest szczęśliwa z kimś zupełnie innym. Trudne relacje matki z córką W kwietniu bieżącego roku wyszło na jaw, że Katarzyna Grochola wzięła ślub ze swoim wieloletnim partnerem Stanisławem. Niemal wszystkich zdziwił fakt, że na uroczystości brakowało jej jedynej córki, Doroty. Podobna sytuacja miała miejsce rok temu, wtedy to pisarka nie przyszła na ślub Doroty. Panie uspokajają, że nie są w żadnym konflikcie. - Nigdy nie byłam o to obrażona. Wiedziałam, że Dorota ma to w planach. Dlaczego niby miałaby mnie zapraszać na swój cichusieńki ślub, po którym nie było żadnego wesela? Moja córka postanowiła pobrać się tylko w obecności świadków i miała do tego prawo. Przecież gdyby zaprosiła mnie, musiałaby też zaprosić rodziców swojego męża, swojego ojca z żoną i nagle lista gości by się bardzo wydłużyła - mówi Katarzyna Grochola. Dorota Szelągowska dodaje, że nie ma mowy o kłótniach. Dodaje, że odkąd sama urodziła córkę, jest jeszcze bliżej ze swoją mamą i obie jeszcze chętniej się wspierają. Dorota Szelągowska ceni spokój Prezenterka telewizyjna wyjaśnia dlaczego nie zaprosiła matki na ślub. Uroczystość była bardzo skromna, a państwo młodzi przysięgali sobie jedynie w obecności świadków.Taka decyzja spowodowana była porażką w poprzednim związku. Z Adamem Sztabą Dorota była związana przez 13 lat. Para zdecydowała się na huczne wesele w obecności setki gości i mediów. To nie zagwarantowało im szczęścia. Nauczona doświadczeniem tym razem postawiła na prostotę. - Wielki ślub już miałam. Nie zagwarantował mi szczęścia - komentuje swoją decyzję. Obecnie Dorota jest w szczęśliwym związku z partnerem, którego ukrywa przed mediami. Wychowują wspólnie córkę Wandę i Antoniego, syna Szelągowskiej z poprzedniego małżeństwa. Źródło: Pomponik