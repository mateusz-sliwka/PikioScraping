Dawid Podsiadło dokonał czegoś naprawdę imponującego. Jeszcze żadnemu artyście to się nie udało. Wokalista może być z siebie naprawdę dumny. Dawid Podsiadło to bez wątpienia jeden z najlepszych artystów młodego pokolenia w Polsce. Swoim talentem i wytrwałością szybko podbił serca Polaków. Od wielu lat w radiu można słyszeć jego największe hity, ale okazuje się, że artysta nie spoczywa na laurach. W swoje 26 urodziny wypuścił kolejny teledysk i zaskoczył wszystkich. Chyba jeszcze żadnemu artyście w Polsce się to nie udało. A mianowicie, do swojego klipu zaangażował całą śmietankę aktorską. Dawid Podsiadło wypuścił swój najnowszy hit. Fani są zachwyceni W 2018 roku po kilkuletniej przerwie, Dawid Podsiadło wrócił na rynek muzyczny i swoim albumem "Małomiasteczkowy" zawojował listy przebojów. Promujący płytę singiel o tym samym tytule aktualnie ma prawie 30 milionów wyświetleń. Album odniósł wielki sukces komercyjny i zostało sprzedanych aż 120 tyś. egzemplarzy. Jednak to nie wszystko, bo w serwisach streamingowych nadal wiedzie prym i zgarnia wszystkie możliwe nagrody. W dniu dzisiejszym wypuścił swój najnowszy, długo wyczekiwany klip, który zapowiadał już od dłuższego czasu. Jednak tego, co zaprezentował, nie spodziewał się nikt. W jego teledysku do piosenki "Trofea" wystąpili najwięksi polscy aktorzy. - Trofea to największa produkcja teledyskowa jaką zrealizowaliśmy do tej pory. Ogromna ekipa, kilka dni zdjęciowych, horrendalna ilość pracy. Czuję się obłędnie wyróżniony tym, że tak wiele fantastycznych osób z produkcji i tylu znakomitych aktorów wzięło udział w tej przygodzie. Dziękuję wszystkim zaangażowanym w projekt za całe SERCE oddane by teledysk do Trofeów mógł powstać - podsumował artysta na swoim facebookowym profilu.Jak się okazuje, w klipie wystąpili między innymi: Wiktor Zborowski, Jerzy Stuhr, Agata Buzek, Magdalena Cielecka oraz Borys Szyc. Jeszcze chyba żadnemu artyście w Polsce nie udało się na taką skalę wyprodukować muzycznie i wizualnie dobrego klipu. Dawid Podsiadło u boku Agaty Buzek Teledysk jest potraktowany jako fabularna opowieść z dobrą muzyką w tle. Artysta jest znany z dobrych tekstów, trafiających niemalże do wszystkich. Oprawa muzyczna jest tylko ukoronowaniem przekazu, który chce uzyskać. W opublikowanym dziś klipie Dawid Podsiadło partneruje Agacie Buzek, razem tworzą policyjny duet. Co ciekawe, narratorem całej opowieści, oprócz śpiewającego artysty, jest sam Jerzy Stuhr. Klip w kilka godzin osiągnął 100 tysięcy wyświetleń i liczba dalej rośnie. Natychmiast zebrał niesamowite pochwały i jego praca została doceniona. Fani na pewno są zachwyceni niespodzianką, którą przygotował, ale z pewnością jest to jeszcze lepszy prezent dla niego samego na 26 urodziny. źródło: Jastrząbpost