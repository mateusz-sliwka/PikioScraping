Biedronka w Zaściankach niedaleko Białegostoku nie będzie cieszyć się dobrą opinią po tym, jak zachował się wobec klientów jeden z zatrudnionych ochroniarzy. Skandal, hańba i ujma. Biedronka w Zaściankach to miejsce, gdzie noga pani Wioletty i jej 15-letniej córki chorej na zespół Downa na pewno długo nie postanie. To, w jaki sposób zachował się ochroniarz woła o pomstę do nieba. Mógł postąpić tak wobec każdego klienta, ale uwziął się właśnie na kobiety. Problem chciano rozwiązać polubownie, niestety mężczyzna był nieugięty. Mama dziewczynki poczuła się jak przestępca i kryminalista. Wszystko w cenie 2,49 zł Pani Wioletta chce, by dziewczynka nabrała samodzielności, dlatego pozwala jej chodzić ze sobą na zakupy i robić je jej samej w sklepie, który wybrały. Dziewczynka zazwyczaj pakowała swoje zakupy nie do koszyka, ale do przezroczystej reklamówki i płaciła za wszystko przy kasie. Gdy coś zjadła lub wypiła nie ukrywała tego i płaciła za wszystko. Któż z nas tak kiedyś nie zrobił. Obsługa znała z widzenia panią Wiolettę i jej córkę i byli pozytywnie nastawieni do ich wizyt. Nigdy nie mieli z nimi żadnego problemu. Feralnego dnia 15-letnia Ola napoczęła w sklepie czekotubkę i zostawiła ją na jednej z półek. Mama tego nie zauważyła. Po wyjściu ze sklepu natychmiast dorwał je ochroniarz. Kazał od razu udać się na zaplecze i spisać protokół za stracony produkt. Pani Wioletta przyznała, że nie zauważyła co zrobiła córka i natychmiast była w stanie pokryć szkody. Ochroniarz wraz z kierowniczką byli nieugięci. Zrobili Oli zdjęcie, a kierowniczka ganiła mamę, że pozwala chorej dziewczynce samej chodzić po sklepie. - Zostawiłam wózek z zakupami, poszłam eskortowana z płaczem po Olę i na oczach wszystkich klientów ochroniarz zaprowadził nas na zaplecze. To publiczny lincz za zjedzoną przez dziecko z upośledzeniem umysłowym czekotubkę za 2,49 za którą przecież chciałam zapłacić! Nawet teraz łzy cisną mi się do oczu! - mówi rozemocjonowana mama Oli. Biedronka postanowiła zabrać głos w sprawie. Będą konsekwencje Po nagłośnieniu sprawy głos zabrała Justyna Rysiak, menadżer do spraw relacji zewnętrznych w Jeronimo Martins Polska.- Pragniemy przeprosić klientkę oraz jej córkę za zaistniałą sytuację. Pracownicy w tym przypadku zachowali się niezgodnie z naszymi procedurami, ale też zabrakło w ich zachowaniu wyczucia i wrażliwości. W związku z tym zdarzeniem uczulimy naszych pracowników, by w takich przypadkach wykazywali się indywidualnym podejściem i empatią. Jest nam bardzo przykro, że doszło do tego zdarzenia - te słowa pokazały, że sieć sklepów również źle ocenia pracowników. Ochroniarz został zwolniony w trybie natychmiastowym. Pracodawca wyciągnie wobec niego konsekwencje. Nie wiadomo, czy i jak została ukarana kierowniczka. Źródło: Polska Times