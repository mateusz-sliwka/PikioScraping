Gwiazda DDTVN musiała zmierzyć z się pytaniami, które sprawiły jej ogromną przykrość. Wśród nich pojawiły się między innymi jej dzieci. Jedno z nich jest szczególnie nietaktowne. Dziennikarka DDTVN niedawno została po raz drugi mamą. Nie ukrywa wizerunku swoich dzieci i chętnie publikuje zdjęcia córek na instagramie. Twierdzi, że są one integralną częścią jej życia i nie może udawać, że ich nie ma. Ponadto jest przekonana, że dzięki temu chroni pociechy przed atakami ciekawskich fotoreporterów. Nie udało jej się jednak ustrzec od bardzo przykrych pytań dotyczących pociech. Gwiazda DDTVN dostała mnóstwo okropnych pytań Jedna z córek Anny Wendzikowskiej, znanej z programu DDTVN, jest chora. Odkąd skończyła kilka miesięcy ma poważne problemy ze wzrokiem. Dziennikarka długo o tym nie mówiła, ponieważ nie czuła takiej potrzeby, jednak czujni fani wyłapali na zdjęciach, że z dzieckiem jest coś nie tak. Od razu pojawiły się na ten temat komentarze. - Dostawałam bardzo dużo komentarzy, takich "czy moje dziecko jest opóźnione umysłowo?", że "wygląda na niedorozwinięte". I to było dla mnie szokujące - wyznała celebrytka. Prezenterka postanowiła na jakiś czas zaniechać dodawania zdjęć małej Kornelii. Była przekonana, że złośliwe komentarze przestaną się pojawiać. - Przez jakiś czas zdecydowałam się, żeby nie do końca pokazywać Kornelię, w obliczu tej choroby, z którą się zmagamy. Kornelia ma niedorozwój nerwów wzrokowych i jest po operacji. (...) Zaczęliśmy nosić okulary bardzo wcześnie, gdy miała osiem miesięcy, jedno oko jej uciekało - opowiadała. Brak zdjęć dziewczynki nie zatrzymał fali nienawiści. Ludzie komentowali pod innymi zdjęciami na profilu gwiazdy, że Wendzikowska nie pokazuje córki bo się jej wstydzi i chce zataić chorobę przed mediami. Wszyscy byli przekonani, że dziecko jest niedorozwinięte. To zupełnie załamało dziennikarkę. - Nawet jeżeli faktycznie by było, ani żaden rodzic na to nie zasługuje, żeby się mierzyć z takimi nieczułymi komentarzami, ani to dziecko - komentuje reporterka DDTVN.Dziennikarka walczy o córkę Po długim czasie Anna Wendzikowska postanowiła zmienić taktykę i swoje zachowanie. Zamiast ukrywać fakty, zaczęła głośno mówić o problemach zdrowotnych córki. Znów posypały się komentarze, jednak tym razem utrzymane w zupełnie innym tonie. Rodzice, którzy także zmagają się z chorobami swoich dzieci, pisali słowa wsparcia, niektórzy prosili o porady. Dziennikarka DDTVN zrozumiała, że nie musi mierzyć się ze swoimi problemami sama, a do tego może wspomóc innych. - Tak sobie wtedy pomyślałam, że ta grupa osób, która pisze te przykre wiadomości i komentarze, jest mała i może trzeba to po prostu zignorować. Mogę komuś w jakiś sposób pomóc czy służyć radą i jednocześnie znaleźć dla siebie grupę wsparcia - dodaje prezenterka. Źródło: Plejada