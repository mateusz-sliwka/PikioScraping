Tadeusz Rydzyk i jego Radio Maryja rekomenduję książkę o pedofilii w Kościele. Pozycja zawiera w sobie iście skandaliczne treści. Można w niej nawet znaleźć porównania przestępców seksualnych w sutannach do... ofiar Holokaustu. Tadeusz Rydzyk przy pomocy swojej rozgłośni radiowej reklamuje kontrowersyjną książkę dotyczącą kryzysu pedofilskiego w Kościele. Publikacja nosząca tytuł "Pedofilią w Kościół" to wywiad rzeka Michele Celli z Sebastianem Karczewskim, publicystą "Naszego Dziennika". W książce pojawia się bardzo wiele odważnych tez dotyczących przyczyn pojawienia się problemu pedofilii wśród duchownych. Dość wyraźnie wskazuje również wrogów Kościoła Katolickiego w Polsce. Tadeusz Rydzyk promuje książkę "Pedofilią w Kościół". Radio Maryja wskazuje wrogów Kościoła Tadeusz Rydzyk uważa, że książka "Pedofilią w Kościół" jako jedyna pokazuje prawdziwy i wiarygodny obraz sprawy. Jedną z głównych tez tego wydawnictwa jest przekonanie o tym, że skala zjawiska, jakim jest pedofilia w Kościele, została sztucznie zawyżona przez lewicowe media. Książka sugeruje też, że jest to problem marginalny a przestępczość seksualna osób duchownych jest mikroskopijna. Autor "Pedofilią w Kościół" często stosuje bardzo mocne i kontrowersyjne porównania. Pierwszy rozdział książki nosi tytuł "Ostateczne rozwiązanie kwestii katolickiej" i jak można się domyślić stanowi on odwołanie do Holocaustu. Księża katoliccy przedstawieni są w nim jako pokrzywdzeni i dyskryminowani. Ich sytuację porównuje się do wymordowanych Żydów. Bardzo ciekawy jest również sposób opisywania osób skrzywdzonych i molestowanych przez duchownych, bo słowo ofiara pojawia się zawsze w cudzysłowie. Sugeruje to brak wiary autora w prawdomówność tych osób. "Wszyscy tylko nie my" Wydawnictwo bierze również w obronę polskich duchownych, którzy zamieszani byli w afery pedofilskie i zostali oskarżeni o molestowanie nieletnich. Broni więc księdza Henryka Jankowskiego, biskupów Wielgusa i Wesołowskiego. Zdecydowanie przeciwstawia się konieczności wypłacania odszkodowań dla rzekomych ofiar. Nie wszystko co znajduje się w tej książce jest niezgodne z prawdą, bo pojawiają się też autentyczne przykłady oczyszczania z zarzutów duchownych. Jednak zestawianie tych faktów ze spiskowymi teoriami w duchu Radia Maryja i Tadeusza Rydzyka, wydają się być manipulacją i rozpaczliwą próbą podparcia swoich absurdalnych tez racjonalnymi argumentami.Książka zamiast na poważnie zająć się tematyką pedofilii, wybiera drogą ostrej propagandy politycznej, obwiniając o wszystko co złe na świecie przeciwników Radia Maryja. Nie zamierza skupiać się na przestępstwach seksualnych w Polsce, ponieważ głosi, że na łonie każdej innej religii dzieje się dużo więcej zła. Polski katolicyzm jest więc i tak święty w porównaniu do tego, co dzieje się w innych krajach, takich, jak chociażby USA, Irlandia czy Niemcy. Ulubionym tematem podejmowanym przez autora jest kwestia wrogów Kościoła. Tak jak w większości konserwatywnych prawicowych mediów za kryzys w polskim Kościele odpowiadają te grupy, które atakują tę instytucję czyli standardowo feministki, środowiska LGBT i osoby o lewicowych poglądach. Promowanie tej książki przez Tadeusza Rydzyka i całą ekipę Radia Maryja może być ściśle związane z głośną premierą dokumenty braci Sekielskich zatytułowanego "Tylko nie mów nikomu", który w ciągu jednego weekendu od premiery obejrzało kilka milionów Polaków. Źródło: NaTemat