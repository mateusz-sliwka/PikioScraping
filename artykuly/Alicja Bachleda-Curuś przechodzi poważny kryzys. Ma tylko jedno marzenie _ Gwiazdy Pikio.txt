Alicja Bachleda-Curuś przechodzi teraz przez bardzo trudny okres w swoim życiu. Jednak aktorka ma pewne marzenie, które może jej ułatwić wyjście z dołka. W tej chwili to dla niej duża motywacja. Alicja Bachleda-Curuś jako jedna z nielicznych polskich gwiazd odniosła sukces poza granicami naszego kraju. Co więcej, udało jej się zrobić karierę w USA, co nadal dla wielu osób w naszym show-biznesie jest bardzo trudne do osiągnięcia. Jednak wraz z rozwojem zawodowym przyszedł kryzys w innych sferach życiowych. Alicja Bachleda-Curuś nie może poradzić sobie z samotnością O związku Alicji Bachledy-Curuś i Marcina Gortata w swoim czasie bardzo głośno było w polskich mediach. Jednak wedle informacji, jakie ujawnił ich wspólny znajomy, związek aktorki i sportowca zakończył się z bardzo konkretnych powodów. Wszystko dlatego, że koszykarz zapragnął w swoim życiu stabilizacji oraz skupieł się na budowaniu prawdziwej rodziny. Problem w tym, że Bachleda-Curuś nie była jeszcze gotowa na tak poważny krok i nadal chciała rozwijać zarówno swoją karierę w USA, jak i w Polsce, a rola pani domu by jej to uniemożliwiała. Z tego też względu para postanowiła zakończyć swój związek i ostatecznie się rozstać. Aktorka nie najlepiej to zniosła i do dzisiaj silnie odczuwa podjętą jeszcze nie tak dawno przez siebie decyzję. Nawet podczas urodzinowej imprezy niespodzianki, którą zorganizowali dla niej znajomi, nie miała na twarzy imprezowego nastroju.Jeden z jej znajomych wprost mówi, że aktorka została bardzo dotkliwie zraniona i teraz boi się zaufać komuś obcemu, a to przekłada się wprost na poważne problemy w ponownym ułożeniu sobie życia z nowym partnerem. - Jest zraniona, boi się zaufać, bo co kogoś pozna i polubi, z czasem ten ktoś znika z jej życia - zdradził informator "Rewii". Mimo wszystko aktorka ma pewno marzenie, które powinno jej pomóc stanąć na nogi. Już teraz planuje swój kolejny przylot do ojczyzny wraz z synem, podczas którego chce udać się w miejsca, gdzie zawsze czuła się najlepiej. Mowa konkretnie o Krakowie oraz górach. Możliwe, że ta podróż pozwoli jej zapomnieć, lub przynajmniej pogodzić się z przeszłością i ponownie stanąć twardo na nogach. Chwila wytchnienia bez wątpienia się jej przyda. Źródło: Wirtualna Polska