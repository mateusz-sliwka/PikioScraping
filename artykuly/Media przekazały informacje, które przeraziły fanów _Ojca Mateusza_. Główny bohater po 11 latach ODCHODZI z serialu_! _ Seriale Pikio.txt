"Ociec Mateusz" zyskał swoją popularność głównie dzięki roli Artura Żmijewskiego, który wcielił się w duchownego detektywa przemierzającego Sandomierz na rowerze. Jednak teraz media przekazały informacje, że aktora może zabraknąć w następnych odcinkach. "Ojciec Mateusz" swoją formą bez wątpienia wyróżnia się na tle innych seriali w naszym kraju. Bądź co bądź, nie często widzimy księdza, który rozwiązuje zagadki kryminalne niczym prawdziwy detektyw. Taka forma serialu bardzo przypadła Polakom do gustu, ponieważ produkcja emitowana jest na antenie TVP już od 11 lat. Jednak teraz okazuje się, że może to być koniec sympatycznego duchownego z Sandomierza. Ociec Mateusz zostanie zastąpiony innym księdzem? W polskich mediach zaczęły krążyć pogłoski, mówiące, że Artur Żmijewski ma pożegnać się z serialem. Mają na to wskazywać wątki z najnowszego odcinka, w którym padnie propozycja, aby kto inny przejął funkcję miejscowego proboszcza. Jednak co doprowadzi do takich sytuacji? Okazuje się, że w 275 odcinku, do ojca Mateusza przyjdzie na spowiedź mężczyzna, który przyzna się do morderstwa popełnionego przed laty. Będzie to Edward Bogusz pseudonim Perkoz, który właśnie wyjdzie z więzienia. Bogusz wyzna, że kilka lat temu zabił, a następnie zakopał ciało swojego sąsiada Wojtka Króla. Niedługo po tym do policji trafi wiadomość podpisana przez sandomierskiego proboszcza, w której będzie podana dokładna lokalizacja ciała zamordowanego mężczyzny. Funkcjonariusze oczywiście sprawdzą ten trop, który okaże się, jak najbardziej trafiony. Z tego też powodu biskup oskarży ojca Mateusza o złamanie tajemnicy spowiedzi i zaproponuje, aby duchowny usunął się w cień, a na jego miejsce zostanie powołany nowy ksiądz. Co więcej, postaci Żmijewskiego będzie grozić nawet ekskomunika.- Staliśmy się pośmiewiskiem w oczach całego kraju! Sandomierski kapłan zakpił z najważniejszego sakramentu kościoła katolickiego! - oburzy się ksiądz Jacek. Jednak Nocul nie uwierzy w to, że ojciec Mateusz mógłby zdradzić tajemnicę spowiedzi. Niestety na plebanii zdąży się zjawić nawet nowy ksiądz, który będzie miał za zadanie zastąpić aktualnego proboszcza. Jednak Mateusz wraz z Pluskwą rozpocznie własne śledztwo. Nie ma co ukrywać, że brak Żmijewskiego wyszedłby serialowi tylko na gorsze. Jednak pojawiły się również przecieki z planu kolejnego sezonu, według których uwielbiany aktor prężnie pracuje na planie nowej serii. Wydaje się w takim razie, że fani będą zmuszeni czekać aż do jesieni, aby przekonać się, jakie będą losy ich uwielbianego bohatera. źródło: Super Express