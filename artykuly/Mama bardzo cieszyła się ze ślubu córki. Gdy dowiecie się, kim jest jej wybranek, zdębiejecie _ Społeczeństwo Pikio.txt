Ślub rosyjskiej modelki okazał się niemałym szokiem, nie tylko dla jej najbliższego otoczenia, ale także dla wszystkich jej uważnych obserwatorów. Gdy dowiedzieli się, kim jest szczęśliwiec, który poślubił modelkę - zamarli. Ślub rosyjskiej modelki Mariny Sosnenko odbył się w bardzo nietypowym miejscu. Zamiast w kościele lub urzędzie stanu cywilnego, ceremonia została przeprowadzona w... więzieniu. Wybranek modelki okazał się osobą, której naprawdę można się bać. O dziwo, matka Mariny nie ma nic przeciwko. Ślub odbył się w więzieniu. Nietypowy wybranek rosyjskiej modelki Raczej dla nikogo wielkim szokiem nie będzie fakt, że mąż 31-letniej modelki jest od niej o 20 lat starszy. Szczególnie jeśli zdamy sobie sprawę, kogo konkretnie poślubiła. Panem młodym okazał się 51-letni Alexey Sherstobitov, znany rosyjskiej mafii jako płatny zabójca. Alexey ma "na koncie" 12 ofiar, które zabił za odpowiednią wysoką sumę. Na czarnej liście zabójcy znalazł się choćby znany przedsiębiorca Otari Kvantrishvili (znany też jako szef mafii gruzińskiej) i właściciel klubu nocnego Losif Glotser. Alexey został skazany wyrokiem sądu na 10 lat pozbawienia wolności. Zabójca w Rosji jest postacią równie rozpoznawalną co u nas "Masa". W trakcie pobytu w więzieniu napisał kilka książek o swoich przeżyciach. Obecnie deklaruje się jako osoba nawrócona, która przeprowadziła publiczną spowiedź za pomocą swoich książek. Para poznała się w 2015 roku, a ślub, który odbył się w wiezieniu, wzięli 3 lata później. Matka modelki nie ma nic przeciwko - Nie bałam się mojego zięcia i nie boję. Myślę, że to dobry ruch z ich strony, że postanowili wziąć ślub. Marina przyszła mnie odwiedzić wkrótce po ceremonii w więzieniu i podzieliła się jej pozytywnymi wrażeniami. W końcu to dla niej najważniejszy dzień w życiu - przyznała matka Mariny Sosnenko.Sama modelka również twierdzi, że nie boi się swojego męża i deklaruje poczekać 10 lat do końca jego wyroku. Marina przyznała, że od zobaczyła w swoim wybranku dobro - stwierdziła to na podstawie jego książek, które przeczytała. - Gdy czytałam to, co napisał Alexey, czułam jego ból, cierpienie i to, przez ile zmartwień i kłopotów przeszedł - przyznała. Modelka wyjawiła, że kształciła się na psychiatrę, co pomaga jej w zrozumieniu męża. Informacje o wykształceniu Mariny nie są potwierdzone. Źródło: popularne