Polsat ostrzega: stan alarmowy został przekroczony na 29 stacjach w dorzeczu Wisły i 2 w dorzeczu Odry. Jak dokładnie wygląda sytuacja i czego możemy się spodziewać w kolejnych dniach? Polsat podał informacje IMGW. O godzinie 11:00 stan alarmowy został przekroczony w 31 miejscach. Stan ostrzegawczy - w 77 (55 w dorzeczu Wisły i 22 w dorzeczu Odry). Jak dokładnie wygląda sytuacja? - Na Małej Wiśle stan wód układa się powyżej stanu alarmowego, natomiast na pozostałym odcinku górnej Wisły w strefie wody wysokiej z przekroczeniami stanów ostrzegawczych. W kolejnych godzinach można się spodziewać dalszego wzrostu z przekroczeniami stanu alarmowego na Wiśle w województwie małopolskim i lokalnie świętokrzyskim - zapowiada IMGW. Polsat informuje o zagrożeniu. W jakich rejonach jest najbardziej niebezpiecznie? Na dwóch stacjach w województwie śląskim odnotowano opady w granicach 100 mm na dobę - to największy odczyt. W związku z licznymi opadami na południowym wschodzie mocno podniósł się stan wody w dorzeczach Wisły i Odry. Na stacji Proszówki na Rabie woda podniosła się w ciągu doby aż o 380 cm! Na dopływach górnej Wisły i na górnej Odrze prognozuje się wzrost stanu wody. Sytuacja ma się stabilizować w nocy. Lokalnie stan alarmowy może zostać przekroczony. Według informacji IMGW, opartych na analizie sytuacji meteorologicznej, ostrzeżenie hydrologiczne trzeciego stopnia obowiązuje na Śląsku - zlewnie Małej Wisły, Przemszy, Brynicy, Soły; w Małopolsce - Wisła i zlewnie Soły, Skawy, Raby, Dunajca, Ropy; na Podkarpaciu - zlewnie Wisłoki, Sanu i Wisłoka; w Świętokrzyskiem - Wisła. Odrze w woj. opolskim obowiązuje zaś drugi stopień zagrożenia.Sytuacja pogodowa w Polsce jest dynamiczna. Co czeka nas w najbliższym czasie? W nocy z czwartku na piątek możemy spodziewać się przelotnych opadów deszczu, burze mogą występować na wschodzie, a w Małopolsce i na Podkarpaciu - silniejsze opady. Ich prognozowana wysokość waha się od 20 mm do 35 mm. Może pojawić się mgła, a w czasie burz - porywisty wiatr. Piątek ma być pochmurnym dniem. W południowo-wschodniej i północnej Polsce czekają nas przelotne opady deszczu i burze. Wysokość opadów może wynieść do 25 mm. W czasie burz wiatr może osiągać w porywach do 65 km/h. Źródło: Polsat News