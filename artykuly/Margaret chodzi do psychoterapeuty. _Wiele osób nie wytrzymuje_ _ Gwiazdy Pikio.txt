Margaret to jedna z najbarwniejszych postaci scenicznych. Nikt nie spodziewał się, że tak radosna i zwariowana gwiazda może mieć jakieś problemy wewnętrzne. A jednak piosenkarka nie ukrywa, że od pewnego czasu jest regularnie zasiada na kozetce u terapeuty. Czy ma depresję? Margaret odniosła muzyczny sukces nie tylko w Polsce, ale też zagranicą. Choć osiągnęła szczyt popularności w młodym wieku, woda sodowa nie uderzyła jej do głowy. Fani podziwiają ją za ekstrawertyczną osobowość, barwność i cieszący ucho wokal. Co zatem wydarzyło się w życiu piosenkarki, że ta zdecydowała się na psychoterapię? Powód jest zaskakujący. W show-biznesie ostatnio celebryci tłumnie przyznają się do depresji. Na taki coming-out odważyła się słynna medalistka Justyna Kowalczyk. Jej śladem podążył Olaf Lubaszenko, który powiązał swoje problemy psychiczne z nadwagą. Szczere wyznania ludzi u szczytu zaskoczyły zwykłych Polaków. Wydawałoby się, że bogaci i popularni ludzie nie mają powodów do zmartwień. Potwierdziła się jednak zasada, że pieniądze szczęścia nie dają. Od tamtego czasu w mediach rozgorzała dyskusja dotycząca zjawiska depresji. Ostatnio przyłączyła się do niej Margaret. Margaret wyjawiła mediom, czemu zdecydowała się na terapię Piosenkarka nie wstydziła się przyznać, że korzysta z usług psychologa. Wizyty postrzega jako kąpiel duszy - tak jak dbamy o to, by dobrze i świeżo prezentować się na zewnątrz tak też powinniśmy troszczyć się o psychikę. Margaret stwierdziła, że psychoterapeuta jest jak każdy inny lekarz, tyle że nie od urazów fizycznych a od duszy. Nie należy więc ukrywać ran, licząc na to, że same się zagoją. Fani zaniepokoili się wyznaniem gwiazdy. Czyżby miała depresję? Margaret zdementowała takie spekulacje. Wyznała, ze chodzi na terapię dla siebie, uporządkowania myśli, poznania własnych potrzeb, a nie dlatego, że zapadła na chorobę psychiczną. Zauważa, że każdy z nas powinien uczęszczać do terapeutów, ponieważ jest to skuteczna ochrona przed depresją - łatwiej uporządkować parę rzeczy niż sprzątnąć ogromny bałagan: - To, że chodzę na terapię nie oznacza, że jestem stuknięta! Co z tego, że będę zadbaną, fajnie wyglądającą laską, jeżeli moje wnętrze będzie niepoukładane. To jest taka godzina dla mnie. Takie spa dla duszy - wyznała poirytowana pomówieniami piosenkarka. Depresja to plaga cywilizacyjna, największe żniwo zbiera wśród nastolatkówGwiazda podkreśliła, że Polska znajduje się na niechlubnym drugim miejscu pod względem ilości odbierających sobie życie. Najwięcej samobójstw popełnili młodzi ludzie. Margaret uważa więc, że nie wolno bagatelizować problemu. Według niej przez skuteczną kampanię szerzącą świadomość o depresji można zapobiec wielu nieszczęściom. - Przyznając się do terapii, chciałam oswoić temat i pokazać młodym ludziom, że jest to forma pomocy, z której w trudnych chwilach mogą, a wręcz powinni skorzystać. Nie wszystkie problemy da się rozwiązać w gronie przyjaciół. Czasem potrzebna jest rada profesjonalisty. Psycholog pomoże spojrzeć na problemy z dystansu. Nie stygmatyzujmy tematu - podsumowała wrażliwa gwiazda. Internauci docenili odwagę i empatię Margaret. Uważają, że dzięki takim osobom społeczne stereotypy i uprzedzenia odchodzą do lamusa. Źródło: Pudelek