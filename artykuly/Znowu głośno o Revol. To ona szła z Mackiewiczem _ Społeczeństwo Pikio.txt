Tomasz Mackiewicz zapłacił za swoją miłość do gór najwyższą cenę. Szczyt Nanga Parbat zamierzał zdobyć wraz z Elisabeth Revol, francuską alpinistką. Choć wyprawa zakończyła się tragicznie, kobieta znowu postanowiła spróbować swoich sił. Ma na swoim koncie wyjątkowe osiągnięcie. Tomasz Mackiewicz znał ryzyko i wiedział, że może nie wrócić z górskiej wyprawy żywy. Uznał jednak, że warto podjąć ryzyko, by zdobyć osławiony szczyt Nanga Parbat zimową porą. Nie był sam, towarzyszyła mu Elizabeth Revol. Wydawałoby się, że po śmierci kolegi alpinistka zaniecha górskich, niebezpiecznych wędrówek. Tymczasem nastąpił wielki powrót Francuzki. Tomasz Mackiewicz był górskim towarzyszem Revol. Dziś Francuzka znów daje o sobie znać Revol po ponad roku od katastroficznego incydentu postanowiła kontynuować swoją pasję. Po wielu przygotowaniach postanowiła zdobyć szczyt Mount Everest. 23 maja bieżącego roku, jej stopa stanęła na wysokości 8538 m, tym samym zwyciężyła z własnymi ograniczeniami. Sukces jest o tyle większy, że kobieta postanowiła wspinać się bez dodatkowego wspomagacza w postaci butli z tlenem. Taką samą taktykę miał tragicznie zmarły Tomasz Mackiewicz. Wiadomo, że to znacząco utrudniło wykonanie tego zadania, a problemy z zaczerpnięciem oddechu musiały nadszarpnąć zdrowie alpinistki. Co więcej, kobieta wspięła się na górę w rekordowym tempie - zajęło jej to zaledwie dwa dni. Ustalono, że do tej pory takiego wyczynu udało się dokonać tylko dziewięciu osobom na świecie. Dwa szczyty w dwa dni - to prawdziwy rekord Do tej pory nie wiadomo, czy na pewno alpinistka na żadnym etapie wędrówki nie skorzystała z aparatu tlenowego. Jeżeli faktycznie je to się udało, to naprawdę byłby to wyjątkowy sukces. Rishi Ram Bandari, organizator wyprawy, poinformował, że ma wątpliwości, czy kobieta nie skorzystała z tlenu, gdy schodziła już ze szczytu. Miało to być spowodowane korkami w tamtej okolicy, które sprawiały, że przebywanie na szczycie się przedłużało.Śmierć alpinistów jest powszechnym zjawiskiem w górach. Na himalajskim szlaku znajduje się wiele grup, chcących zmierzyć się z potęgą natury. Zwłaszcza że letnia pogoda sprzyja żądnym przygód. Mimo odpowiednich warunków wyprawa i tak wiąże się z dużym ryzykiem. Podano, że w tym tygodniu zginęło już siedmiu wspinaczy. O Francuzce nie raz będzie jeszcze głośno. Pasja, którą dzielił z nią Tomasz Mackiewicz, zaprowadzi ją zapewne na niejeden szczyt. Źródło: Fakt