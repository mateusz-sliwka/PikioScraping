Biedronka i Lidl będą miały wielki problem. Na polskim rynku pojawi się całkowicie nowa sieć sklepów, która podbije serce Polaków bardzo niskimi cenami, Taka konkurencja może sprawić, że giganty należące do Jeronimo Martins i niemieckiego potentata handlowego będą miały poważnego konkurenta. Biedronka i Lidl są w potrzasku. Rosyjska sieć sklepów Mere planuje przebojem wtargnąć na polski rynek i skorzystać z rywalizacji między Niemcami i Portugalczykami, którzy od lat są największymi rywalami wśród dyskontów. Jak się okazuje, ta zupełnie nowa firma może być wielkim zagrożeniem dla stabilności biznesów, które jak do tej pory wydawały się zupełnie bezpieczne. Biedronka i Lidl mają problem. Na rynku pojawi się Mere Mere to zupełnie inna, rewolucyjna koncepcja dyskontów rodem z Rosji. Sieć, która pojawiło się niedawno w Niemczech, szturmem przejęła tamtejszy rynek. A wszystko dzięki prostocie i braku towarów luksusowych. To sprawia, że sklep oferuje jedynie podstawowe artykuły, a cały wystrój sklepu przypomina bardziej magazyn, niż znane nam wnętrza Lidla i Biedronki. - Pudełka tekturowe na drewnianych paletach to pierwsza rzecz, którą zauważysz po wejściu do Mere. Nowo otwarty rosyjski sklep spożywczy ze zniżkami na obrzeżach Lipska wygląda bardziej jak magazyn niż supermarket. Wewnątrz pudełek znajduje się sok owocowy z Czech, a w lodówkach kiełbaski z Węgier - donosi niemiecki dziennik "Deutsche Welle", opisując wygląd sklepu. Maksymalna prostota i sprzedaż jedynie najprostszych produktów jest czymś, na co ani Biedronka, ani Lidl nie mogą sobie pozwolić. Taki sklep może okazać się trudnym do pokonania rywalem.Czy firmy przegrają rywalizację z Mere? Według znawców fakt, że rosyjska sieć pojawi się w Polsce, mocno namiesza na polskim rynku, który dotychczas zdominowany był przez te dwie firmy. Mere może wypełnić także lukę po mniejszych sklepach w małych miejscowościach, które do tej pory musiały się dostosować do Biedronki i Lidla, które zdążyły całkowicie zmienić oczekiwania klientów. - Biedronka i Lidl zostawiły po sobie sporą lukę. Przeniosły się do segmentu bardziej rentownego klienta, czyli mieszkańców dużych miast. Zmieniły też formułę z dyskontu na mikro-supermarket. W luce, którą po sobie zostawiły, rozwija się dzisiaj sieć polskich marketów Dino - zauważa dr Piotr Kaczmarek-Kurczak z Akademii Leona Koźmińskiego. Nie wiadomo, czy nowa sieć przypadnie do gustu Polakom przywiązanym do Biedronki czy Lidla. Surowy wystrój i raczej mały wybór produktów może jednak okazać się niczym w porównaniu z niskimi cenami. Źródło: Gazeta Pomorska