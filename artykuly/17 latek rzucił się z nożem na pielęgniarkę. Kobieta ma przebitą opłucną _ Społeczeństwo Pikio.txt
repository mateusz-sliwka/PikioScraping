Szpital we Wrocławiu przeżywał chwile grozy, gdy doszło do groźnego ataku nożownika. 17-letni pacjent szpitala rzucił się na pielęgniarkę z nożem i zadał jej kilka ciosów w plecy. Stan rannej jest stabilny, a policja szuka sprawcy ataku. Szpital przy ul. Chałubińskiej we Wrocławiu jest obecnie obstawiony przez policję. Wszystko przez atak na pielęgniarkę, do którego doszło podczas nocnego obchodu i podawania leków. Pielęgniarce udzielono potrzebnej pomocy medycznej, obecnie jej życiu nie zagraża niebezpieczeństwo. Szpital okazał się miejscem próby zabójstwa. Pielęgniarka ma przebitą opłucną Jeden z pacjentów nagle zadał pielęgniarce trzy ciosy nożem, a następnie zbiegł. Jak podają niektóre źródła - sprawca trafił do szpitala po tym, jak zażył psychotropy, prawdopodobnie dopalacze. Oficjalnie przebywał z powodu problemów z krzepliwością krwi. Śledczy zakwalifikowali incydent jako "próbę zabójstwa". Policja zabezpieczyła nóż, którym zaatakowano pielęgniarkę. Dotarto również do nagrań z monitoringu szpitala. Nad sprawą pracuje grupa dochodzeniowo-śledcza oraz technicy kryminalistyki. Obecnie trwają wyjaśnienia okoliczności przestępstwa. Stan pielęgniarki jest stabilny. Ciosy nożem zostały zadane w okolicach płuc. 43-latka ma przebita opłucną, ale na szczęście nie zostały uszkodzone inne narządy wewnętrzne. W nocy została poddana zabiegowi, wykonanego przez szpitalnych chirurgów, dzięki czemu udało się ją uratować. Poszukiwania sprawcy. Policja zamieściła zdjęcie nożownika Obecnie policja poszukuje sprawcy ataku. Udało się ustalić, że jest nim 17-letni Krystian B. ze Strzegomia. Starszy sierżant Dariusz Rajski z Wrocławskiej komendy potwierdził, że policja podejmuje działania potrzebne do ujęcia napastnika.- Wiadomo, że młody mężczyzna został przewieziony na Chałbińskiego ze szpitala przy ul. Borowskiej. Prawdopodobnie trafił tam jeszcze z innego szpitala. Te szczegóły są w tej chwili ustalane - powiedziała Karolina Stocka-Mycek, szefowa prokuratury Rejonowej Śródmieście. Według nieoficjalnych informacji podanych przez Polską Agencję Prasową napastnik został zatrzymany rano przez Policję. Wrocławska komenda nie potwierdza tych informacji i ponadto zamieszcza informacje o poszukiwaniach napastnika. - Osoby posiadające jakiekolwiek informacje mogące przyczynić się do ustalenia miejsca pobytu poszukiwanego mężczyzny proszone są o kontakt z funkcjonariuszami Komisariatu Policji Wrocław-Śródmieście pod nr tel. 71 340 43 58, 71 322 22 17 lub najbliższą jednostką policji tel. 112, 997 - głosi oficjalny komunikat policji. Tak wygląda poszukiwany mężczyzna: Źródło: Policja Źródło: Gazeta Wrocławska