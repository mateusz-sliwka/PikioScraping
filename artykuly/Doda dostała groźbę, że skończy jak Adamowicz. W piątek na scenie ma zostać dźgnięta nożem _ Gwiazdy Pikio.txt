Doda planuje kolejne koncerty. Przed jednym z nich dostała bardzo niepokojącą wiadomość. Anonimowy nadawca zagroził jej, że podzieli los Pawła Adamowicza. Doda nie zwalnia tempa. Kontrowersyjna wokalistka ciągle występuje na scenie, a jej koncerty przyciągają tysiące fanów z całej Polski. Jak się jednak okazuje, jej życie prywatne nie jest tak kolorowe, jak sceniczne kreacje. Wokalistka zmaga się nie tylko z hejterami, ale również z ludźmi, którzy jej grożą. Czegoś takiego Doda z pewnością się nie spodziewała. Piosenkarka w najbliższy piątek ma wystąpić w Nysie. Przed planowanym koncertem dostała bardzo niepokojącą wiadomość. Na swojej skrzynce mailowej znalazła groźbę, która wywołuje ciarki na plecach. Wokalistka nie dała się jednak zastraszyć i nagłośniła całą sprawę. W mediach społecznościowych opublikowała jej treść. Doda dostała niepokojącą wiadomość. Anonimowy nadawca zagroził artystce śmiercią Na swoim oficjalnym profilu Doda opublikowała treść wiadomości od anonimowego nadawcy. - Zarżnę cię na scenie nożem kuchennym na koncercie w Nysie - czytamy w mailu. Wokalistka nie od dziś zmaga się z rozmaitymi przejawami hejtu pod swoim adresem. Jednak tym razem ma do czynienia z groźbami karalnymi. Ostatnio w Polsce nasiliły się ataki nożowników. Po zabójstwie Pawła Adamowicza podczas finału Wielkiej Orkiestry Świątecznej Pomocy w Gdańsku, osoby publiczne nie mogą czuć się bezpiecznie. Wiele wskazuje na to, że ochrona wokalistki będzie miała w najbliższym czasie pełne ręce roboty."Do zobaczenia w piątek na koncercie. Policja już cię namierza" Doda odpowiada na groźby Sprawa została już zgłoszona na policję. Artystka poinformowała o tym na swoim profilu na Instagramie: - Do zobaczenia w piątek na koncercie. Policja już cię namierza kucharzu - napisała Doda, a fani zawtórowali jej w licznych komentarzach: - Tylko człowiek, drugiemu człowiekowi może zgotować piekło na ziemi... Współczuję - napisał jeden z internautów. - Strach wyjść na scenę - współczuła inna osoba. - W Internecie jest już za dużo hejtu powinna być licencja na używanie Internetu... serio.... aby każdy kozaczek pisał pod swoim imieniem i nazwiskiem skoro taki mądry jest - czytamy w jednym z komentarzy. Doda zapowiada, że nie da się zastraszyć. Nie ma jednak wątpliwości, że takie sytuacje spędzają jej sen z powiek. źródło: Instagram