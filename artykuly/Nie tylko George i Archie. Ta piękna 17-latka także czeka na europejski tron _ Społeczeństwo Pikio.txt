Rodzina królewska zawsze jest w centrum zainteresowania mediów. Jednak media głównie zainteresowane są Wielką Brytanią i Windsorami. W Belgii 17-letnia Elżbieta czeka na tron. Rodzina królewska w Wielkiej Brytanii jest centrum uwagi mediów na całym świecie. Każde nawet najmniejsze wieści, dotyczące Windsorów, urastają do rangi wielkiego wydarzenia. Członkowie rodziny królewskiej są non stop na świeczniku. Świat zapomina trochę o tym, że Europa, to nie tylko Wyspy Brytyjskie. Są również inne monarchie i inni czekający w kolejce po tron książęta. Rodzina królewska w Belgii. To ona czeka na belgijski tron Jeżeli chodzi o informacje na temat George'a, Louise'a, Charlotte, a teraz jeszcze nowego członka rodziny Windsorów, czyli syna Meghan Markle i księcia Harry'ego Archiego, media dostarczają nam ich ciągle. Co z następcami tronów w innych krajach, w których nadal funkcjonuje monarchia? Rodzina królewska w Belgii ma bardzo ciekawą sytuację. Następczynią tronu w tym europejskim kraju jest bowiem młodziutka księżniczka Brabancji Elżbieta. Urodzona w 2001 roku księżniczka dokładniej nazywa się Elżbieta Teresa Maria Helena Koburg. Jest córką króla Filipa i królowej Matyldy. Jako ich najstarsze dziecko znajduje się pierwsza w kolejce do belgijskiego tronu. Tuż za nią jest jej o dwa lata młodszy brat Gabriel.Elżbieta jest bardzo piękną i niezwykle utalentowaną dziewczyną. Jej zainteresowania są bardzo szerokie. Uwielbia uprawiać sport i grać na pianinie. Obecnie kształci się w Saint-Jan Berchmanscollege w Brukseli. Elżbieta bardzo dużo uwagi poświęca również działalności charytatywnej. Swoje imię odziedziczyła po praprababce Elżbiecie Gabrieli Bawarskiej. Monarchia w Europie to nie tylko Windsorowie Zastanawiające jest to, dlaczego póki co, prasa na całym świecie nie za bardzo interesuje się młodziutką Elżbietą. Ulubieńcami opinii publicznej są natomiast książę William wraz z żoną Kate Middleton, jak i książę Harry i Meghan Markle. Być może wynika to z tego, że członkowie belgijskiej rodziny królewskiej, są mniej medialni, nie wplątują się w afery i unikają skandali. Może to też być związane z powszechną fascynacją brytyjskością, która występuje we współczesnej kulturze. Zobaczymy czy w przyszłości sytuacja się zmieni. Młodziutka księżniczka Elżbieta ma bowiem wszystkie atuty, żeby oczarować cały świat. Jej imieniem w 2009 roku nazwano stację polarną Princesse-Élisabeth na Antarktydzie. ZOBACZ TAKŻE Źródło: Plotek