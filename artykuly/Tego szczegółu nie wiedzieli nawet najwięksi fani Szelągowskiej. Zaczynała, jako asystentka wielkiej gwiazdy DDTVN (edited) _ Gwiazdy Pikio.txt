Dorota Szelągowska jest dziś znaną osobowością i gwiazdą telewizji TVN. Setki tysięcy ludzi ogląda każdego dnia jej programy o remontowaniu i urządzaniu mieszkań. Mało kto wie, że swoją karierę zaczynała zupełnie inaczej. Dorota Szelągowska bije ostatnio rekordy popularności. Jej seria programów o projektowaniu, urządzaniu i dekorowaniu mieszkań jest chętnie oglądana przez setki tysięcy widzów w Polsce. Ludzie mogą ją kojarzyć również jako córkę Katarzyny Grocholi, jednej z najchętniej czytanych polskich pisarek. Przez długie lata była także związana ze znanym kompozytorem Adamem Sztabą. Dorota Szelągowska i jej początki w telewizji. Zaczynała, jako asystentka wielkiej gwiazdy Mało kto wie, że Dorota Szelągowska po szczeblach swojej kariery wspinała się od samego dołu. Wyłącznie dzięki wytężonej i ciężkiej pracy dotarła tu, gdzie jest teraz. Zaczynała jeszcze w latach 90-tych jako prezenterka młodzieżowego programu "Rower Błażeja", następnie powoli zaczęła przechodzić do tematów bardziej związanych z wnętrzami i remontem. Prowadziła kilka programów o hotelach, gotowaniu czy wystroju wnętrz, ale nie odniosła większego sukcesu. Wtedy postanowiła trochę inaczej pokierować swoją karierą. Zatrudniła się w TVN jako asystentka Magdy Mołek. Przez kilka lat pomagała jej w przygotowaniach do programu "Dzień dobry TVN". Tam mogła nabrać większego doświadczenia i uczyć się od najlepszych. Magda Mołek ciepło wspomina Dorotę Szelągowską Początki współpracy z Magdą Mołek były bardzo trudne, jednak panie z czasem bardzo się polubiły, a nawet zaprzyjaźniły. Zadaniem Szelągowskiej było pomaganie prezenterce w przygotowaniach. Z czasem zaczęła jej także pisać teksty, które ma mówić w trakcie programu. To bardzo pomogło samej Dorocie. - Moja cała rodzina była wściekła, ponieważ piątkowe i sobotnie wieczory telefonicznie miałam zarezerwowane dla niej - mówi Dorota Szelągowska o Magdzie Mołek.Po pewnym czasie Dorota postanowiła wrócić do prowadzenia programów i tym razem udało jej się osiągnąć sukces. Program "Dorota was urządzi", nadawany w TVN Style, ma bardzo wysoką oglądalność i chyba każdy kojarzy jego sympatyczną prowadzącą. Szelągowska jest teraz naprawdę sławna. Magda Mołek bardzo cieszy się z tego co udało się osiągnąć Dorocie i zawsze bardzo ciepło się o niej wypowiada. - Ona właśnie dlatego tak doskonale robi te programy, że ma serce, że ma duszę, że ma talent, ma doświadczenie. Dokładnie wszystkie te składowe, które są potrzebne do tego, żeby państwa za sobą porwać. Cała reszta to jest PR. Ona nie potrzebuje PR - stwierdziła prowadząca DDTVN. Źródło: Kozaczek