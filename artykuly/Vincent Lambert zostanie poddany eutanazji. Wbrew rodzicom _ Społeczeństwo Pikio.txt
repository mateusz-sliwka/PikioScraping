Eutanazja zostanie jednak wykonana, choć rodzice Vincenta Lamberta nie wyrazili na to zgody. Nowy wyrok sądu jest kontrowersyjny i podzielił ludzi. Jedni uważają, że w tej sytuacji jest to najlepsze możliwe wyjście, inni zaś twierdzą, że odłączenie Lamberta od aparatury to zwykłe morderstwo. Eutanazja według Europejskiego Trybunału Praw Człowieka jest etycznym wyjściem w sytuacji Vincenta Lamberta, który od 2013 roku przez lekarzy uznawany jest za przypadek beznadziejny, któremu zwyczajnie medycyna nie jest już w stanie pomóc. Od tamtej pory mężczyzna jest karmiony przez specjalną aparaturę, która dba o to, aby wszelkie parametry życiowe były podtrzymane. Rodzice 42-latka chcieliby, aby było tak aż do jego śmierci. Nie zgadzają się na eutanazję, która najprawdopodobniej zostanie jednak przeprowadzona. Eutanazja wbrew rodzicom? Europejski Trybunał Praw Człowieka uważa zabieg za najlepsze wyjście w obecnej sytuacji Vincent Lambert w 2008 roku był uczestnikiem bardzo poważnego wypadku, podczas którego doznał groźnego uszczerbku na zdrowiu. Od tamtej pory jest w nieustannej śpiączce, z której już nigdy się nie wybudzi. Choć medycyna zrobiła już dla Lamberta wszystko, to jednak rodzina chorego liczy jeszcze na cud. W takich sytuacjach, zdaniem wielu osób, reakcja rodziny jest zrozumiała i typowa. Niełatwo pogodzić się ze śmiercią bliskiego. W dzisiejszych czasach sporną kwestią jest także sam zgon, bowiem niektórzy uważają, że śmierć powinno się stwierdzać, gdy maszyny zanotują brak aktywności mózgu. Inni twierdzą, że dopóki serce bije - dopóty człowiek żyje, ale jest to podejście nienaukowe.Lambert zostanie odłączony od aparatury w poniedziałek Lambert przez cały czas był karmiony za pomocą specjalnej aparatury, dzięki której pożywienie odżywiało jego organizm. Dalsza taka procedura nie ma jednak już sensu, więc w poniedziałek Vincent zostanie odłączony od maszyny, która być może posłuży komuś innemu. Decyzja ta podjęta została przez Europejski Trybunał Praw Człowieka, który pochylił się nad koszmarem rodziny Lambertów. Sąd rozpatrzył wszystkie "za i przeciw", a także zapoznał się z poprzednim wyrokiem francuskiej instancji. Prokuratura postanowiła przychylić się do eutanazji, która zdaniem organu jest w tej sytuacji jedynym sensownym wyjściem. Źródło: o2