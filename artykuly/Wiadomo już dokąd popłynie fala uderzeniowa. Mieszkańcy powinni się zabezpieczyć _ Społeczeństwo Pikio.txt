Powódź, szczególnie w województwach znajdujących się na południu kraju przeraziła obywateli, którzy nie spodziewali się takich skutków będących konsekwencją ostatnich burz. Poziom wody osiągnął stopień, który zagraża mieszkańcom. Na miejscu pojawił się nawet premier Mateusz Morawiecki. Powódź jest obecnie zagrożeniem szczególnie dla osób z woj. małopolskiego, świętokrzyskiego i podkarpackiego. To właśnie Polacy z tych rejonów otrzymali od RCB ostrzeżenia, bowiem sytuacja od dawna nie była tak poważna. Miejsca, które zostały dotknięte przez żywioł, odwiedził m.in. Prezydent Warszawy Rafał Trzaskowski. Powódź, która wstrząsnęła mieszkańcami Sandomierza i Tarnowa Sytuacja jest naprawdę dramatyczna, a reporterzy z całej Polski na bieżąco informują o sytuacji, która ma miejsce w kraju. W wielu polskich miejscowościach doszło do bardzo niebezpiecznego podniesienia się poziomu wód. Szczególnie niebezpieczne było między innymi w rejonach, gdzie przepływa rzeka Łęg (będąca dopływem Wisły). Do miejsca, gdzie odbywają się szeroko zakrojone akcje ratunkowe, udał się z wizytą Premier Mateusz Morawiecki. - Premier Mateusz Morawiecki jest w okolicy rzeki Łęg, gdzie stary most grozi zawaleniem, a woda przybiera w dramatycznym tempie. Funkcjonariusze nieustannie tutaj pracują - czytamy na Twitterze Kancelarii Premiera. Jak donosi Wirtualna Polska dramat rozgrywa się także w Sandomierzu, gdzie woda przeszła przez zapory i w dużej ilości znajduje się teraz na Bulwarze Piłsudskiego.Pomoc zadeklarował Prezydent Warszawy Tereny, które zagrożone są powodzią, a także te, które są podtopione, a ich mieszkańcy potrzebują pomocy, odwiedził Rafał Trzaskowski. Prezydent Warszawy zapoznał się z warunkami, a także przyglądał się pracy strażaków. - Byłem na terenach dotkniętych powodzią. Żywioł powoduje wielkie straty, ludzie tracą dorobek - potrzebne jest konkretne wsparcie. Przed nami szacowanie strat. Razem z innymi samorządowcami przygotowujemy program solidarnościowy. Przedstawię stosowny wniosek Radzie - zapewnił na Twitterze. Szczególnie niebezpieczna sytuacja ma miejsce w powiecie mieleckim, gdzie powódź w najbardziej dotkliwy sposób doświadczyła Polaków. Do akcji ratunkowej włączono nawet śmigłowiec Black Hawk. Przerażenie budził także widok Krakowa, ale tam sytuacja powoli się poprawia, nad czym nieustannie pracują służby, a także oddelegowane do tego zadania jednostki wojskowe. - W Krakowie i na południu Polski sytuacja się stabilizuje. Na krakowskich bulwarach wiślanych poziom wody się obniża. Rozpoczęło się sprzątanie, które będzie trwało wiele dni. W akcji biorą udział strażacy i żołnierze - informuje reporter TVN, Marcin Kwaśny. Miejmy nadzieję, że sytuacja się poprawi, a mieszkańcy będą mogli wrócić do normalnego życia. Źródło: Wirtualna Polska