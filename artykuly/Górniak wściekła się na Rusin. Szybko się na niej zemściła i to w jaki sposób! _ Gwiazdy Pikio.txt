Edyta Górniak i Kinga Rusin najwyraźniej nie zostaną najlepszymi przyjaciółkami. Diwa zupełnie niespodziewanie wbiła 48-latce szpilę. Wszystko wskazuje na to, że konflikt pomiędzy nimi nie zostanie zażegnany w najbliższym czasie. Edyta Górniak już od kilku dobrych lat nie miała najlepszych stosunków z Kingą Rusin. Cały spór zapoczątkowało na pozór zwyczajne pytanie, które nieszczególnie przypadło ono do gustu 46-letniej piosenkarce. Choć wydawać by się mogło, że konflikt pomiędzy celebrytkami szybko dobiegnie końca i znajdą one nić porozumienia, okazało się, że sprawa jest o wiele poważniejsza. Wokalistka jakiś czas temu wyraźnie to podkreśliła. Konflikt gwiazd zaczął się od niewinnego pytania Zapewne niewielu wie, że spór miał swój początek już kilka lat temu. Górniak pojawiła się wówczas w programie śniadaniowym "Dzień Dobry TVN", gdzie wywiad z nią przeprowadziła właśnie Kinga Rusin. Mimo że piosenkarka pojawiła się w studiu, by wypromować swoją najnowszą płytę, prowadząca zadała jej zupełnie odbiegające od tematu pytanie. Warto przypomnieć, że w tamtym okresie Edyta spotykała się z Piotrem Schrammem, więc dziennikarka wykorzystała okazję i zapytała koleżankę "kiedy ślub?". Pytanie strasznie nie spodobało się piosenkarce, o czym wyraźnie dała znać informując, że przyszła tam dla promocji płyty. Z biegiem czasu Edyta Górniak nie zapomniała tego, co zrobiła Kinga Rusin na wizji i wciąż chowała do niej urazę. Co więcej, gdy tylko miała ku temu okazję podkreślała, że dziennikarka nie jest profesjonalistką w tym co robi i ma poważne braki w swojej wiedzy.Edyta Górniak wbija Rusin szpilę W ostatnim czasie obie kobiety miały okazję spotkać się w programie "Agent Gwiazdy". Jak się okazało, było to dla nich świetną motywacją do tego, żeby po latach wreszcie dojść do porozumienia i wyjaśnić kilka problemowych kwestii. Celebrytki dogadały się, a Edyta Górniak zamieściła w sieci ich wspólne zdjęcie. Nie byłoby w tym nic dziwnego, gdyby nie podpis, w którym wyraźnie wbiła swojej koleżance szpilę. - Dziękuję za szczere i piękne rozmowy. I cóż... czekam na zaproszenie na ślub, bo raczej będziesz pierwsza - napisała. Wokalistka odniosła się oczywiście do pytania, przez które doszło między gwiazdami do konfliktu. Wychodzi zatem na to, że choć kobiety się pogodziły, diwa nie zapomina dawnych zwad i wciąż chowa do Kingi Rusin pewną urazę. Źródło: Instagram