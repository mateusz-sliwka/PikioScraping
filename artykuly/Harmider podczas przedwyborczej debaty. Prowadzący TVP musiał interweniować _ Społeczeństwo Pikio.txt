Ostatnia debata przed wyborami została pokazana w TVP. Krzysztof Bosak, który reprezentował Konfederację złamał reguły dyskusji. Opuścił swoje stanowisko i wręczył posłance PiS, Jadwidze Wiśniewskiej, znaczek z przekreślonym numerem 447. Kobieta nie wzięła tego osobliwego podarunku a Bosak został upomniany. Ostatnia debata przed niedzielnymi wyborami była transmitowana w TVP. Podczas dyskusji Krzysztof Bosak wprowadził zamęt przerywając swoje wystąpienie. Prowadzący debatę musiał zainterweniować i upomnieć młodego polityka. Debata w TVP przerwana przez Bosaka Krzysztof Bosak to przedstawiciel Konfederacji KORWiN Braun Liroy Narodowcy. W trakcie swojej wypowiedzi o energetyce zaczął mówić o głośnej ostatnio ustawie 447. Prawo to zostało przegłosowane przez amerykański senat i mówi o roszczeniach jakie jego obywatele mogą wysnuwać wobec innych państw. W szczególności dotyczy to ofiar Holocaustu. Obywatele USA, którzy uciekli z Polski po wojnie, a także krewni osób, które nie przeżyły Holocaustu mogą składać wnioski o bardzo wysokie odszkodowania do innych państw. Ustawa nie ma mocy prawnej w Polsce, ale i tak wzbudza duże kontrowersje. -Ceny prądu w Polsce rosną, a media cenzurują informacje, że to z powodu UE. Ale jest jeszcze jedna informacja, która jest w Polsce cenzurowana, związana z ustawą 447 i ogromnymi roszczeniami majątkowymi ze środowisk amerykańskich w stosunku do Polski. Chciałem wręczyć pani poseł taki znaczek - powiedział Bosak po czym opuścił swoje miejsce i podszedł do Jadwigi Wiśniewskiej. Wręczył jej osobliwy prezent, znaczek z przekreśloną liczbą 447. Posłanka PiS nie przyjęła osobliwego prezentu -Proszę to wpiąć, jeżeli jesteście państwo przeciwko tej ustawie. Wprowadzacie wyborców w błąd - powiedział Krzysztof Bosak. Michał Adamczyk, prowadzący debatę, musiał przerwać politykowi i go upomnieć. Złamał on bowiem bardzo ważne zasady debaty. Przedstawiciel ugrupowania konfederacja wydawał się nie przejmować całym zajściem.Posłanka PiS Jadwiga Wiśniewska pozostała niewzruszona na prezent i odmówiła przypięcia znaczka. Nazwała również Bosaka "gadżeciarzem". Nie pozostawiła jednak tematu ustawy 447 bez żadnego komentarza. - Tylko Prawo i Sprawiedliwość może zagwarantować państwu odmowę wypłaty roszczeń żydowskich - wygłosiła na zakończenie swojego przemówienia kobieta. Ustawa 447 wzbudza wiele kontrowersji, jednak jak podkreślają eksperci, nie ma się czym martwić. Ambasada USA zapewnia, że ma to jedynie pomóc w zrobieniu jednorazowego raportu na temat roszczeń osób, którym się to należy. Nie ma też mowy o żadnych pieniądzach. Póki co prawo, które wprowadza Kongres Stanów Zjednoczonych nie działa w Polsce. Źródło: WP