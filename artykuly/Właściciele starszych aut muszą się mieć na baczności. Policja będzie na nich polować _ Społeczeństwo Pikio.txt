Policja rozpoczęła dwa dni temu specjalną akcje, która ma na celu poprawić jakość powietrza w Polsce. Na celowniku znaleźli się kierowcy aut, którzy z regularnym serwisowaniem byli na bakier. Kierowcy mogą masowo tracić dowody rejestracyjne. Policja kilka dni temu przeprowadziła specjalną akcję kontrolną pod kryptonimem "akcja SMOG". Celem akcji było wyłapanie kierowców, których auta głośno domagały się serwisu - czyli takie, które poruszając się na drogach były wyjątkowo szkodliwe dla środowiska. Oddziały drogówki stanęły przed trudnym zadaniem kontrolowania kierowców przy drogach. Policja zabiera się za kontrole, poleciały dowody rejestracyjne Od początku roku do 17 maja zanotowano zatrzymanie niemalże 150 tysięcy dowodów rejestracyjnych. Jak wynika z danych policji - w trakcie przeprowadzanych kilkukrotnie w ciągu roku akcji "SMOG" zabrano 4,6 tysiąca dowodów. Około tysiąca z nich za przekroczenie normy spalin. Pozostała część została zabrana za inne naruszenia - takie jak wycieki płynów eksploatacyjnych czy brak filtra cząstek stałych. W wielu kontrolach zabierano nie tylko dowody rejestracyjne, ale także nakładano mandaty. Majowa akcja "SMOG" wypadła 20 dnia miesiąca. Wygląda jednak na to, że to nie koniec kontroli - bo statystyki dotyczące zatrzymanych dowodów rejestracyjnych stale się powiększają. W ubiegłym roku w trakcie przeprowadzonych akcji zatrzymano około 6,8 tysiąca dowodów rejestracyjnych. W tym roku przekroczono już połowę statystyki z 2018, a mamy dopiero maj! Według ekspertów świadczy to albo o tym, że policja jest skuteczniejsza, albo o tym, że stan techniczny aut w Polsce stale się pogarsza.Policja jest wyposażona w specjalistyczny sprzęt Policjanci otrzymali specjalny sprzęt do prowadzenia pomiarów. Kontroli z reguły nie będą przeprowadzać "na oko" gdyż są wyposażeni w dymomierz lub analizator spalin. Oznacza to tyle, że policja będzie mogła dokładnie sprawdzić, czy spaliny z wydechu nie przekraczają norm EURO. Urządzenia działają prawidłowo tylko w temperaturze wyższej niż 5 stopni Celsjusza, dlatego maj jest idealnym miesiącem na kontrole. Nie wszystkie patrole będą jednak wyposażone w przyrządy pomiarowe. Wtedy policjant może zatrzymać dowód rejestracyjny na podstawie podejrzeń - nie jest trudno zauważyć nieszczelność układu wydechowego czy zbyt dużą ilość spalin. Wtedy również można stracić dokument i zostać skierowanym na dodatkowe badanie techniczne. Kierowcy powinni mieć się na baczności, bo planowane są kolejne akcje kontrolne. Źródło: dziennik.pl