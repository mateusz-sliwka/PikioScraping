Filip Chajzer wpadł w ogromne tarapaty. Udział w programie "Ameryka Express" może okazać się fatalną pomyłką. Prokuratura wszczęła śledztwo. Jesienią 2018 roku Filip Chajzer w duecie z ojcem, Zygmuntem, wziął udział w programie „Ameryka Express". Była to trzecia edycja popularnego show, poprzednie dwie zrealizowano w Azji. Również tym razem uczestnicy musieli wykonywać trudne zadania, które wykańczały zarówno fizycznie, jak i psychicznie. W ostatnim odcinku otrzymali dość kontrowersyjne polecenie. Każdy z uczestników musiał pocałować w usta 3 nieznajomych płci przeciwnej, przed kamerą i na ulicach miasta. Wszyscy się tego podjęli, jednak zachowanie Filipa Chajzera oraz Tomasz Karolaka nie spodobało się niektórym widzom. W marcu tego roku fundacja Feminoteka złożyła zawiadomienie do prokuratury o podejrzeniu popełnienia przestępstwa. Oprócz Chajzera i Karolaka oskarżony został Jakub Urbański, który był w duecie z Tomaszem. Prokuratura zajęła się sprawą, podjęła już czynności sprawdzające. W charakterze świadka przesłuchano przedstawiciela fundacji, który złożył zawiadomienie. Prokurator wystąpił do stacji TVN o udostępnienie wszystkich nagrań do tego odcinka, a po ich analizie podejmie decyzję o toku postępowania. Szefowa działu PR w TVN, Joanna Górska, zapewnia, że materiały zostały już przekazane do Prokuratury Okręgowej w Warszawie. Filip Chajzer odpowiedział na ataki Filip Chajzer odniósł się do całej sytuacji na swoim Instagramie. Umieścił tam między innymi post ze zdjęciem dziennikarki wp.pl, Heleny Łygas, która oskarżyła go o molestowanie na łamach portalu. Oto co w nim napisał: — Poznajcie. To Pani Helena Łygas. Pani Helena na łamach portalu wp.pl napisała artykuł pod tytułem „Żenujące zachowanie Chajzera. Stacja pogrążyła się pokazując, jak molestuje kobiety". Obok moje zdjęcie. Pani Heleno. To samo zadanie realizowało 10 osób. W tym kobiety, które całowały panów, ale rozumiem, że to już nie jest molestowanie. Domyślam się, że wybranie sobie do linczu mojej skromnej osoby (standard grupy wp) miało zapewnić klikalność Pani "dzieła". Nie przyznaje się do molestowania kobiet i wypraszam sobie to żenujące oskarżenie. Życzę powodzenia i sukcesów w pracy zawodowej jak i w życiu prywatnym. Całuję — odpowiedział na atak Filip Chajzer.Zdania internautów są podzielone. Wiele osób broni dziennikarza, krytykuje oskarżenia pod jego adresem. Są jednak i tacy, którzy dopatrują się w jego zachowaniu próby molestowania, a wpisy na Instagramie, które zamieszcza w swojej obronie, uważają za żenujące. Wciąż nie wiadomo jak skończy się cała afera możliwe, że dojdzie do przesłuchań zarówno Chajzera, jak i Karolaka. Źródło: fakt.pl