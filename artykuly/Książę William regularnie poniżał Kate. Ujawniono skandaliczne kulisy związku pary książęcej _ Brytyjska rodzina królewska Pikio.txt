Księżna Kate była poniżana przez męża? Królewski biograf ujawnia skrywane dotąd tajemnice. Para książęca nie odniosła się do jego słów. Księżna Kate, choć powszechnie uwielbiana, nie zawsze była traktowana z należnym jej szacunkiem. Prasa wielokrotnie rozpisywała się na temat jej perypetii w związku z Księciem Williamem. Poznali się na Uniwersytecie St. Andrews w Szkocji w 2002 roku. William po raz pierwszy zobaczył ją na studenckim pokazie mody, gdy na wybiegu prezentowała się w półprzezroczystej kreacji. Ich przyjaźń szybko przerodziła się w związek. - Okazało się, że mamy wspólne zainteresowania, dużo wspólnych tematów. I tak zaczęliśmy być ze sobą - powiedział książę w jednym z wywiadów. Andrew Morton w biografii zatytułowanej „William i Catherine” napisał, że już na początku dochodziło między nimi do spięć. W końcu książę poczuł się na tyle pewnie, że zaczął lekceważyć partnerkę. - Potrafił nagle zignorować Kate i pójść rozmawiać z kimś innym. Oczekiwał, że ona przybiegnie za nim, a im dłużej się znali, tym bardziej zdawał się trzymać ją na krótkiej smyczy. Czuła, że jest traktowana jak służąca, a nie jego dziewczyna - pisze Morton. Związek książęcej pary został opisany jako burzliwy i pełny skrajnych emocji: „Często zdarzały się kłótnie, rozstania i powroty".W 2007 roku doszło do najgłośniejszego rozstania. Każde poszło w swoją stronę, Kate spotykała się z innymi mężczyznami, a William sporo imprezował. - Rozstaliśmy się na pewien czas, bo byliśmy bardzo młodzi. Kształtowały się nasze charaktery, dojrzewaliśmy. Potrzebowaliśmy trochę przestrzeni — przyznał kiedyś książę William. - Nie byłam zachwycona rozstaniem, ale teraz widzę, że mnie wzmocniło. Dowiedziałam się wiele o sobie. Cenię sobie czas, który spędziłam w samotności — podkreślała natomiast księżna Kate. Nie do końca wiadomo, co było prawdziwą przyczyną rozstania, ale możliwe jest, że właśnie sposób, w jaki Catherine była traktowana przez partnera. Książę William miał zobowiązania wobec rodziny i całego kraju, Kate nie mogła być najważniejsza. Ciągłe kłótnie musiały wykończyć parę. Kilka miesięcy po rozstaniu wrócili jednak do siebie, a trzy lata później ogłoszono ich zaręczyny. Księżna Kate wciąż nie czuje się dobrze w małżeństwie? Od ślubu w 2011 roku książęca para uchodziła za małżeństwo idealne. Zawsze zgodni, uśmiechali się do zdjęć. W ostatnim czasie znów mówi się o zgrzytach w ich związku. Brytyjska prasa donosiła o romansie księcia z przyjaciółką żony, Rose Hanbury, jednak nie ma pewności, czy do tego doszło. Faktem jest, że między nimi nie dzieje się najlepiej, dochodzi do spięć i kłótni. Jako członkowie brytyjskiej rodziny królewskiej muszą pozować na zgodną parę i nie mogą wziąć rozwodu. Czy tego chcą, czy nie, są na siebie skazani, o czym oboje wiedzieli biorąc ślub. Jeśli książę rzeczywiście poniża swoją żonę, jedyną opcją pozostanie terapia małżeńska i duża doza cierpliwości ze strony księżnej. Źródło: pudelek.pl