Zbigniew Wodecki bardzo kochał swojego wnuka, a miłość względem niego chętnie wyrażał publicznie. Od zawsze wierzył w talent Leo, który jeszcze za życia Wodeckiego miał kilka udanych debiutów filmowych i teatralnych. Teraz po raz kolejny zobaczymy go w poważnej roli. Tym razem będzie to produkcja pełnometrażowa, gdzie u boku polskich sław mały Leo będzie mógł zaprezentować widzom swoje umiejętności. Zbigniew Wodecki życzył swojemu wnukowi wielkiej kariery. Od początku widział, że Leo ma talent i był przekonany, że jest w stanie osiągnąć sukces. Wnuk Wodeckiego najwyraźniej uwierzył w siebie i postanowił posłuchać dziadka, bowiem na naszych oczach stawia kolejne kroki w swojej karierze, które być może niedługo uplasują go w rankingu najpopularniejszych aktorów młodego pokolenia - obok nazwisk takich jak Julia Wieniawa czy Adam Zdrójkowski. Zbigniew Wodecki uwielbiał swojego wnuka. Leo ma wielki talent Leo Stubbs (syn Katarzyny Wodeckiej i Nigela Stubbsa) ma zaledwie 15-lat, a już może pochwalić się licznymi rolami w musicalach, filmach, a także na deskach teatrów. Najwyraźniej agencje aktorskie zauważyły potencjał we wnuku Zbigniewa Wodeckiego, bowiem w 2018 otrzymał rolę w filmie "Dzień czekolady". Jest to pełnometrażowy film familijny, który trafił właśnie do kin. Może okazać się hitem - a przynajmniej na to wskazują komentarze internautów, którzy licznie zadeklarowali chęć przybycia na seans. W filmie, u boku małego gwiazdora, zobaczymy między innymi Magdalenę Cielecką ("Belfer", "Czas honoru", "7 uczuć") czy Tomasza Kota (który ponoć miał zagrać nawet u boku samego Jamesa Bonda). Użytkownicy sieci widząc nazwisko Stubbs w obsadzie martwili się, że niedoświadczony wnuk Wodeckiego nie poradzi sobie w towarzystwie tak znamienitych nazwisk. Obawy internautów okazały się nieuzasadnione, bowiem krytycy są dzisiaj jednomyślni - rola Subbsa w filmie "Dzień czekolady" jest odegrana bardzo dobrze, a sam film ma na swoim koncie liczne nominacje, a nawet nagrodę.Widzowie zachwyceni rolą młodego Leo. Zwracają uwagę na podobieństwo W sieci pojawiły się liczne komentarze na temat roli wnuka Zbigniewa Wodeckiego. Oto przykładowe recenzje widzów: - Chłopak grający Dawida bardzo dobrze podszedł do swojej roli - twierdzi internauta, który widział film na przedpremierowym pokazie. - Fantastyczne widowisko. Byłem już przedpremierowo, ale wybieram się do kin jeszcze raz - zadeklarował ktoś inny. Wielu widzów zwróciło także uwagę na fakt, że mały, 15-letni Leo bardzo podobny jest do swojego dziadka, który w latach młodości także miał podobne, bardzo charakterystyczne ułożenie fryzury. Leo, tak jak jego dziadek, z pewnością wyrośnie na przystojnego mężczyznę. Już teraz oglądają się nastoletnie koleżanki z planu. Nie ma wątpliwości, że Zbigniew Wodecki byłby ze swojego wnuka bardzo dumny. Tak wygląda wnuk Zbigniewa Wodeckiego: YouTube/PISF Źródło: FAKT24