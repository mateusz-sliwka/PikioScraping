Ksiądz, który został skazany za wykorzystywanie sześciu dziewczynek nie wyciągnął żadnych wniosków. Wciąż aktywnie udziela się w środowisku katolickim, a biskupi nie biorą za to odpowiedzialności. Twierdzą, że przecież duchowny został ukarany za przestępstwo i modli się o przebaczenie. Ksiądz z Tylawy przez wiele lat gwałcił niewinne dzieci. Te drastyczne wydarzenia odbywały się pod nosem arcybiskupa Józefa Michalika. Gdy został poinformowany o aktach przemocy przez Lucynę Krawiecką, postanowił zastraszyć ofiary. Odważył się nawet opublikować list, w którym nazwał dziewczynki "dziećmi szatana", groził też świadkom mającym zeznawać w procesie. Również polityk PiS-u Stanisław Piotrowicz stanął po stronie pedofila, dowodząc, że dotykanie intymnych miejsc i całowanie było niewinną zabawą lub manifestacją mocy uzdrowienia duchownego. Ostatecznie ksiądz Michał M. został skazany w 2004 r. wyrokiem sądu apelacyjnego. Teraz jest już na wolności, a kuria nie uważa, że gorszyciel powinien być przez nich surowo ukarany. Arcybiskupi nałożyli na duchownego obowiązek modlitwy i odpokutowania za grzechy. Nie określili, na czym to zadośćuczynienie ma konkretnie polegać. To sprawiło, że wyrok hierarchów kościelnych jest tylko pustą deklaracją. W dodatku ostatnio media dotarły do szokujących informacji. Hierarchowie umywają ręce - uważają, że dopilnowali formalności TVN zajęło się śledzeniem dalszych losów duchownych oskarżonych o pedofilię. Okazało się, że gwałciciel z Tylawy wciąż sprawuje liturgię i udziela sakramentów. W dodatku jest stałym gościem na antenie Radia Maryja, gdzie prowadzi co tydzień w piątek różaniec. Czyżby media Rydzyka nie zostały poinformowane o przestępstwie księdza Michała M.? Sprawa była tak głośna, że na pewno obiła się o uszy założyciela stacji. Polacy nie mogą pogodzić się z faktem, że pedofil jak gdyby nigdy nic funkcjonuje w środowisku kościelnym. Sprawa została zgłoszona do kurii przemyskiej. Ta odpowiedziała dziennikarzom TVN-u, że w 2003 roku wydano oświadczenie zabraniające duchownemu sprawowania funkcji kapłańskiej i zabierania głosu w sprawach Kościoła. -Z przykrością stwierdzamy, że ksiądz Michał M., choć wypełnił decyzję władz kościelnych, to nie wyciągnął odpowiednich wniosków i wykazał się nieroztropnością, zarówno poprzez cotygodniowe, publiczne uczestnictwo w modlitwie, jak i publiczne pokazywanie się w różnych miejscach kultu- wyrazili swoją dezaprobatę przewodniczący kurii. Wierni są oburzeni decyzją kurii. Nie chcą, by ksiądz nadal się udzielałWidać więc, że podjęto niewystarczające środki bezpieczeństwa. Wobec duchownego, który złamał postanowienie hierarchów, nie zostaną wyciągnięte poważniejsze konsekwencje. Internauci nie dowierzają również, że ksiądz-gwałciciel tylko przebywał w różnych świątyniach. Są przekonani, że celebrował kościelne uroczystości. Ta sprawa oburzyła także wierzących, którzy uważają, że pedofil może modlić się, ale w zaciszu domowym: - Oto wielka tajemnica wiary: krzywdzę dzieci, nie mam kary - ironicznie skomentował sytuację jeden z nich. - Jak widać w Kościele obowiązuje zasada, że pedofil jeśli nasz, jest zawsze mile widziany - dodaje inny internauta. - To skandal, żeby osoba z wyrokiem prowadziła msze i audycje - stwierdziła oburzona kobieta. - Modlitwa jako kara za krzywdzenie dzieci... Co za chory kraj - skwitowała następna. Uważają także, że ojciec Tadeusz Rydzyk powinien odpowiedzieć za niestosowanie się do decyzji biskupów. Źródło: NaTemat