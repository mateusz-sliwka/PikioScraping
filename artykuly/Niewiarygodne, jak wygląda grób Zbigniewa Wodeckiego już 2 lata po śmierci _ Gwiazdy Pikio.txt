Zbigniew Wodecki zmarł już dwa lata temu, ale pamięć o polskim artyście wciąż pozostaje żywa. Pamiętają o nim znane osobistości z polskiego środowiska artystycznego, jak i wierni fani. Jak obecnie wygląda grób muzyka? Zbigniew Wodecki był ze względu na swoją twórczość, osobą bliską sercu wielu Polaków. To też nie powinien dziwić fakt, że po upływie dwóch lat od śmierci artysty, niektórzy wciąż nie mogą się pogodzić ze stratą. Najlepiej świadczy o tym fakt, jak obecnie wygląda grób artysty. Zbigniew Wodecki ma niespotykanie wzruszający grób Polski artysta został złożony w grobie na cmentarzu Rakowickim znajdującym się w Krakowie. Grób artysty wciąż jest często odwiedzany zarówno przez jego najbliższych, jak i przez wiernych fanów. Oprócz licznych kwiatów i zniczy można też znaleźć inne, bardziej nietypowe memorabilia. Na grobie artysty ktoś zostawił czarno-białe zdjęcie przedstawiające Zbigniewa Wodeckiego, oprawione w ramkę. Znalazło się nawet miejsce na wyrzeźbione skrzypce, razem ze skrzypcowym smyczkiem. Wśród kwiatów i zniczy można też zauważyć tabliczki upamiętniające artystę, z wygrawerowanymi dedykacjami i fragmentami tekstów piosenek artysty. - Panie Zbyszku, pozostały nam koncerty z ciszy utkanej na tym krakowskim cmentarzu - głosi jedna z tabliczek wystawiona przez grupę osób z Wrocławia. Jak pochowano Zbigniewa Wodeckiego? Co ciekawe, artysta nie został pochowany w "Alei Zasłużonych" bo za życia sam sobie tego nie życzył. - Staram się zabezpieczyć rodzinę i pozałatwiać wszystko, żeby nie zostawić ich z kłopotem. Bo co potem dzieci ze mną zrobią? Przecież trzeba będzie gdzieś zakopać. No to jest gdzie. Na cmentarzu Rakowickim mam kwaterę, udało mi się wykupić, choć cmentarz już zamknięty - przyznał niegdyś w wywiadzie.Polski artysta spoczął w rodzinnym grobie, razem ze swoimi rodzicami. Na nagrobku jest pamiątkowa tablica, upamiętniająca artystę. - Zbigniew Wodecki - Wybitny Artysta, Wspaniały Człowiek - głosi epitafium. Na cmentarzu, na którym spoczywa Wodecki, swoje groby mają również Stanisław Lem, Andrzej Bursa, Ignacy Daszyński czy Wisława Szymborska. Po mszy świętej na pogrzebie Wodeckiego Krakowianie upamiętnili artystę gromkimi oklaskami. Jednak sama uroczystość pogrzebowa nie była publiczna - przeznaczona była głównie dla rodziny i bliskich zmarłego. Źródło: Super-Express