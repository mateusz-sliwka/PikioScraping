Kardynał trafił do szpitala. Duchowny został w ostatnim czasie oskarżony o molestowanie seksualne. Duchowny zasłabł w nocy. Kardynał Henryk Gulbinowicz trafił do szpitala. Hierarcha zasłabł po tym, jak przewrócił się w nocy w swoim mieszkaniu. Hierarcha w ostatnich dniach został oskarżony o molestowanie seksualne. Wrocławski poeta Przemysław Kowalczyk, występujący pod pseudonimem Karol Chum, twierdzi, że gdy miał 15 lat był molestowany przez kardynała. Kardynał został oskarżony o molestowanie. Trafił do szpitala Kardynał przebywa obecnie w szpitalu i nie ma informacji o stanie jego zdrowia. Emerytowany metropolita archidiecezji wrocławskiej w ostatnich dniach, musiał zmierzyć się z zarzutami postawionymi przez Przemysława Kowalczyka, który oskarżył kardynała o molestowanie seksualne. Kowalczyk wyznał, że duchowny przyszedł nocą do jego pokoju, wsunął mu rękę pod kołdrę i zaczął dotykać jego miejsc intymnych. Chłopak miał wtedy 15 lat. Po raz pierwszy opowiedział o całym zdarzeniu w roku 1997 w rozmowie dla miesięcznika środowisk homoseksualnych "Inaczej". Nikogo wtedy nie zainteresowała ta informacja. Kowalczyk na fali popularności filmu braci Sekielskich "Tylko nie mów nikomu", zdecydował się ponownie podjąć ten temat i opowiedzieć o krzywdzie, która go spotkała. To nie jedyne kontrowersje wokół postaci kardynała Gulbinowicza Tym razem sprawa doczekała się medialnego rozgłosu. Kuria wszczęła śledztwo dotyczące tej kwestii. Ma je poprowadzić delegat do spraw ochrony dzieci i młodzieży. W zależności od tego czy wokół osoby kardynała Henryka Gulbinowicza znalezione zostaną jakieś nieprawidłowości formalne albo raporty o niestosownym zachowaniu duchownego, będą podejmowane odpowiednie działania. Warto przypomnieć, że Henryk Gulbinowicz przyjął kreację kardynalską z rąk Jana Pawła II w 1985 roku. Przez długie lata był jedną z najbardziej szanowanych postaci w polskim Kościele. Ostatnie doniesienia, niezależnie od tego czy kardynał zostanie skazany czy uniewinniony, z pewnością będą miały wpływ jego wizerunek. W obliczu wybuchających ostatnio w Polsce skandali pedofilskich autorytet księży coraz bardziej traci na mocy. Poza oskarżeniami o molestowanie, Henryk Gulbinowicz, jest również łączony z kontrowersyjną sytuacją dotyczącą działki kupionej przez premiera Mateusza Morawieckiego. Źródło: Wirtualna Polska