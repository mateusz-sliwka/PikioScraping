Beata Boros-Burlingo była kandydatką PiS w zeszłorocznych wyborach. Okazuje się, że kobieta zamieszana jest w aferę SKOK-u Wołomin. Wszystko zostało opisane w szokującym liście od "wyborcy". Beata Boros-Burlingo bez wątpienia stała się teraz jedną z najbardziej kontrowersyjnych osób w PiS. Wszystko za sprawą przeszłości kobiety, która bardzo mocno powiązana jest z aferą, która wybuchła wokół SKOK-u Wołomin. Okazuje się, że Boros-Burlingo przez lata służyła w mafii, a obecna władza dostała nawet w tej sprawie lis, opisujący całą sytuację, jednak nic z tym nie zrobiono. Beata Boros-Burlingo była w mafii? Afera związana ze SKOK-iem Wołomin ciągnie się już od jakiegoś czasu, a w jej wyniku pokrzywdzonych zostało tysiące Polaków. Sama polityk PiS podaje się również jako jedna z nich, mimo że przez lata powiązana byłą z osobami, które usłyszały w tej sprawie liczne zarzuty. Co więcej, Beata Boros-Burlingo była kandydatką PiS w zeszłorocznych wyborach samorządowych i startowała na radną oraz wójta gminy Elbląg. 17 września 2018 roku do władz PiS w Elblągu trafił list, którego autor podpisał się jako "Wyborca". Napisano w nim, że członkini partii może być powiązana z całą aferą. Media starały się dotrzeć do tego, czy faktycznie Beata Boros-Burlingo związana była z mafią, jednak ona sama nie odpowiadała zbytnio na zadawane w korespondencji pytania. Z czasem pojawiły się informacje, które miały wypłynąć od jednego z jej znajomych, który wprost mówił, że polityk była w mafii i zajmowała się w niej kwestiami księgowymi. - Ona przez lata miała związki z tzw. złymi ludźmi. Była kobietą mafii z aspiracjami rachunkowymi, kimś w rodzaju księgowej. Ale też po prostu damą do towarzystwa. Zanim wybuchł SKOK Wołomin, kręciła się wokół ludzi związanych z aferą piłkarską i wokół szczecińskiego gangstera Stanisława P. Tyle wiem - twierdzi informator portalu Onet.Sama Boros-Burlingo wysłała list do Stowarzyszenia Św. Michała, które pomaga ofiarom SKOK-u Wołomin. Polityk w dokumentach również pisze o swojej przeszłości. Jednak teraz pozostała z gigantycznym długiem, który sięga ponad 7 milionów złotych. Dotyczy on działki, której wartość była wielokrotnie zawyżana. - Stymulowano moim życiem, miałam być grzeczna i cicho siedzieć...Cytuję słowa wielu osób, w tym bliskich, które w ten sposób zwracały się do mnie. Brnęłam w przekonaniu, że niczego nie jestem w stanie zmienić, popadałam w coraz głębsze stany depresyjne i lękowe. Trwała izolacja w wąskiej grupie osób spowodowała nadużywanie silnych antydepresantów z grupy BDZ, które dostarczano mi od zaprzyjaźnionego lekarza i martini lub gin. Na to zawsze mieli pieniądze... natomiast nie było pieniędzy dla mnie, a gdy raz na jakiś czas dostałam gratyfikację, spłacałam długi - pisze w liście członkini PiS. źródło: Onet