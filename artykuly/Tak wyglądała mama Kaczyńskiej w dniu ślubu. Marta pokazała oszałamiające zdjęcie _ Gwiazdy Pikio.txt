Marta Kaczyńska zadziwiła swoich obserwatorów. Prawniczka i córka zmarłych Lecha i Marii Kaczyńskiej pokazała oszałamiające zdjęcie prezentujące jej rodziców w trakcie ślubu. Wyjątkowo poruszająca fotografia pokazuje parę prezydencką w zupełnie nieznanym obliczu. Marta Kaczyńska bardzo często opowiada o swoich rodzicach. Nie ma co się temu dziwić. Prawdziwa tragedia, jaka ją dotknęła dnia 10 kwietnia 2010 roku, raz na zawsze odebrała najbliższe jej sercu osoby. Ostatnio prawniczka zdecydowała się powspominać swoich ukochanych rodziców, a konkretnie ich ślub. Aby to uczynić, opublikowała nieznane dotąd zdjęcie mamy i swojego ojca, prezydenta Lecha Kaczyńskiego. Marta Kaczyńska wspomina swoich rodziców Jak sama Marta Kaczyńska przyznała na łamach swojej książki poświęconej pamięci zmarłych w Smoleńsku prezydenta i jego żony, początek związku Marii i Lecha miał miejsce jeszcze za czasów studenckich. Przyszły polityk PiS zapałał miłością do koleżanki z uniwersyteckiej ławy, którą poznał na przyjęciu u znajomych. - Rodziców poznali ze sobą wspólni znajomi z Wydziału Prawa Uniwersytetu Gdańskiego. Mama postanowiła pomóc tacie w wynajęciu pokoju w willi, w której mieszkała. Tata na spotkanie z właścicielami domu przyszedł rozczochrany, bo strasznie wiało, a miał wtedy bardzo bujne kręcone włosy. Kiedy mama go zobaczyła, to podobno niewiele się zastanawiając, chwyciła za grzebień i poprawiła mu fryzurę - tak opisywała Marta Kaczyńska początek znajomości rodzicówZdjęcia wywołują wzruszenie u Kaczyńskiej Nie da się ukryć, że w obliczu tak wielkiej straty pamiątki prawniczki po rodzicach mają dla niej specjalną wartość. Liczne fotografie pokazujące jej mamę i tatę w dalekim od politycznego wydaniu wywołują istny sentyment felietonistki. Pod wpływem sentymentu Marta Kaczyńska zdecydowała się pokazać, jak wyglądała Maria Kaczyńska w dniu swojego ślubu. Tak osobista i prywatna fotografia momentalnie wywołała emocje internautów, którzy nie mogli uwierzyć, jak piękną osobą była żona Lecha Kaczyńskiego. – Lubiłam oglądać zdjęcia ze ślubu i patrzeć na wzruszone oczy mamy. Miała wtedy na sobie prostą błękitną sukienkę i szal. Podobno tańczyli do rana – opisywała zdjęcie i ślub swoich rodziców Kaczyńska Źródło: Lelum