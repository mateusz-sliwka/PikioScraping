TVN powita wkrótce nową gwiazdę w swoim popularnym programie? Trwają właśnie poszukiwania celebrytów do kolejnej edycji programu "Ameryka Express". Wiele wskazuje na to, że Justyna Żyła ma ogromne szanse na współpracę ze stacją. TVN od 2016 roku realizuje format "Ameryka Express", który wcześniej był znany pod nazwą "Azja Express". W programie znane osobistości wraz z partnerem lub przyjacielem wybierają się na podróż po Ameryce Południowej, mając jedynie jednego dolara na dzień w kieszeni i zawartość swoich plecaków. Trwają właśnie przygotowania do czwartej edycji, w której rzekomo udział miałaby wziąć Justyna Żyła. TVN zaprosi byłą żonę skoczka narciarskiego, Piotra Żyły? Jesienią tego roku ruszyć ma kolejny sezon "Ameryka Express". Jak informuje magazyn "Party" do udziału w programie została zaproszona Justyna Żyła Brakuje na ten temat oficjalnych informacji, jednak prasa brukowa już wrze. Wiele wskazuje na to, że żona Piotra Żyły będzie nową gwiazdą produkcji. Z menadżerką Justyny skontaktowali się redaktorzy "Faktu". Informacje o udziale w programie nie zostały ostatecznie potwierdzone, jednak nie zostały też zdementowane. Ponadto menadżerka przyznała, że dla Justyny Żyły udział w programie byłby trampoliną dla jej kariery. W końcu miałaby okazję pokazać się na dłużej przed kamerami - wszak te towarzyszyłyby celebrytce przez cały czas trwania programu. Z kim Justyna Żyła wystąpi w programie? Była żona popularnego skoczka narciarskiego brała udział w ostatniej edycji Tańca z Gwiazdami, w której zaprzyjaźniła się z Dominiką Tajner-Wiśniewską, żoną Michała Wiśniewskiego. Parę przyjaciółek widziano w restauracji, gdzie spędzały czas z innym uczestnikiem programu - Danielem Kuczajem.Rzekomo Dominika Tajner również ma wziąć udział w programie, a jej partnerem w "Ameryka Express" ma zostać właśnie Daniel Kuczaj. Nie wiadomo, kto miałby być natomiast partnerem Justyny Żyły. Temat obecnego związku celebrytki pozostaje tajemnicą, a media wciąż spekulują na temat nowego związku tanecznej partnerki Tomasza Barańskiego. Chodzą pogłoski, że Justyna Żyła nie jest jedyną osobą ze środowiska skoków narciarskich, którą TVN bierze pod uwagę. Podobno organizatorzy programu planują zaprosić również Adama Małysza. Występ byłego skoczka narciarskiego na pewno zelektryzowałbym telewidzów, szczególnie jeśli konkurowałby on z byłą żoną Piotra Żyły. Źródło: Fakt