Już od dawna wiadomo, że Lech Wałęsa i Jarosław Kaczyński za sobą nie przepadają. Ostatnio lider prawicy wygłosił kilka słów na temat pedofilii, które sugerowały, że Wałęsa coś ukrywa. Były prezydent udzielił ostrej odpowiedzi. Lech Wałęsa odpowiada atakiem na atak. Oburzyły go słowa, które niedawno wygłosił prezes PiS. - Ani purpura, ani Nobel, ani Oscar, ani sława światowa czy europejska nikogo nie uchroni przed karą. Podkreślam, że także Nobel - powiedział niedawno Jarosław Kaczyński, czym wywołał burze. Wszyscy są przekonani, że jego słowa miały uderzyć w kilka słynnych osób, m.in. reżysera i laureata Oscara Romana Polańskiego czy jedynego żyjącego polskiego noblistę Lecha Wałęsę. Prezes PiS uderza w Wałęsę Od niedawna coraz głośniej i częściej mówi się pedofilii w kościele. Film Tomasza Sekielskiego "Tylko nie mów nikomu" wywołał prawdziwą burzę i zdaje się, że w końcu zmobilizował rząd do jakiekolwiek walki z tym zjawiskiem. Prawicowa partia, jaką jest PiS, chce jednak oddalić zarzuty od Kościoła i pokazać, że każdy może być zamieszany w pedofilię. Zamierza także powołać specjalne komisje, badające poszczególne grupy społeczne w tym kontekście. Słowa prezesa PiS miały na celu zasugerować, że Lech Wałęsa za czasów swojej prezydentury wiedział o wielu przypadkach pedofilii i dawał na to ciche przyzwolenie. Chodzi tu mianowicie o sprawę osobistego kapelana Wałęsy. W filmie Tomasza Sekielskiego ks. Franciszek Cybula przyznał się do molestowania dzieci. Lech Wałęsa odpowiada na zarzuty Lech Wałęsa oburzył się na te wszystkie oskarżenia i postanowił skomentować całą sytuację na swoim profilu na Facebooku.– Jarosław w wystąpieniach o pedofilii księży zaczepia słownie o Noblistów. Chyba chce powiedzieć, że ja ukrywałem wiedzę o tych sprawach, więc jeszcze raz oświadczam, że nie wiedziałem. Gdybym wiedział, natychmiast zrobiłbym porządek. Moja wiara czegoś takiego nie może tolerować. Muszę przyznać ,że dochodziły do mnie informacje o dewiacjach, ale tylko Jarosława, w co nie uwierzyłem. Jeśli w tym kontekście wymienia noblistę, to przyznaję się, nie zainteresowała mnie ta informacja – napisał były prezydent. Na zakończenie Lech Wałęsa dodał jeszcze kilka słów. - Trudno nie zauważyć, że Jarosław od dawna ma 'hopla' na Nobla. ZOBACZ TAKŻE Źródło: Super Express