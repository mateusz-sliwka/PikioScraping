Anna Zalewska i jej reforma zostały zniszczone przez najnowszy raport Najwyższej Izby Kontroli (NIK). Jak wynika z raportu, straty poniosły szkoły, samorządy i co najgorsze - uczniowie. Czym dokładnie zawiniła reforma systemu edukacji w Polsce? Anna Zalewska była pewna, że swoją reformą wprowadzi polską edukację w XXI wiek. Nie zważała na protesty i raporty badawcze, dalej realizując swój szalony plan. W efekcie usunięto gimnazja, wydłużając czas trwania szkoły podstawowej i średniej. Zmieniono także programy nauczania, aby dostosować je do zmian w szkolnictwie. Efekty przeprowadzonej "na szybko" reformy są przerażające. Anna Zalewska nie może być dumna ze swojej pracy. Raporty NIK nie pozostawiają żadnych wątpliwości Według raportu, w 56% placówkach edukacyjnych, warunki nauczania się w ogóle nie polepszyły. Co gorsze, aż w 34% szkół warunki są gorsze niż przedtem! Szkoły nie były przystosowane do gwałtownych zmian - brakuje przede wszystkim pomieszczeń do przeprowadzania zajęć. Placówki musiały przekształcać pomieszczenia gospodarcze na sale lekcyjne. Uczniowie wychowanie fizyczne mieli na korytarzach, a ich zajęcia trwały od 7 do 18, gdzie w międzyczasie mieli wolne godziny. Przystosowanie do reformy można określić słowem "prowizorka". W związku ze zmianami samorządy lokalne musiały zwiększyć dofinansowanie szkół ze swoich oszczędności. Zakładano również, że pomogą pieniądze z subwencji. Nic bardziej mylnego - subwencja wzrosła zaledwie o 6%, kiedy samorządy zwiększyły wydatki o 12%. Z planowanego dofinansowania udało się zrealizować jedynie 38,5%. Uczniowie nie mają się gdzie podziać. Reforma rządu zawaliła edukację nastolatkom Dodatkowym problemem okazał się fakt, że w roku szkolnym 2019-2020 do szkół średnich trafią zarówno ostatnie roczniki gimnazjum, jak i absolwenci VIII klasy szkoły podstawowej. Oznacza to, że szkoły ponadpodstawowe będą wręcz oblężone przez uczniów. W wielu szkołach będzie zwyczajnie brakowało miejsc!Problem ma choćby województwo wielkopolskie, gdzie brakuje miejsca dla 5 tysięcy absolwentów. Nowy system edukacji nie jest w stanie zapewnić dzieciom konstytucyjnego prawa do edukacji. Co gorsza - Ministerstwo Edukacji Narodowej mogło zdawać sobie sprawę z konsekwencji swojej reformy, ale chyba nie do końca chciało. Wszak dysponują danymi na temat ilości uczniów i ilości miejsc w placówkach edukacyjnych. Wygląda jednak na to, że nikt nie wziął tego czynnika pod uwagę. Źródło: Newsweek