TVN po latach wznowił produkcję Big Brothera, który uchodził za jeden z najbardziej popularnych programów rozrywkowych w Polsce, dzięki czemu Polacy wspominali go bardzo dobrze. Jego powrót nie okazał się sukcesem. Ludzi interesuje jednak to, ile zarabiają jego uczestnicy. TVN zakupił prawa do Big Brothera, który pojawił się w naszym kraju na początku poprzedniej dekady i stał się niewyobrażalnym hitem telewizyjnym. Polacy po raz pierwszy mieli okazję zobaczyć program pokazujący każdy krok grupy ludzi, a telewizja TVN mogła czuć wielką radość w związku z rosnącą oglądalnością. Po kilku latach show zostało jednak anulowane, co nie spodobało się wielu widzom. Po latach władze TVN-u zdecydowały się na wznowienie produkcji znanego reality-show, jednak nie cieszy się ono ani wysoką oglądalnością, ani dobrymi opiniami ze strony widzów. Od dłuższego czasu narzekają oni na to, że producenci nie mają do zaoferowania nic, co mogłoby wzbudzić zainteresowanie potencjalnych oglądających, a "grzeczniejsze Warsaw Shore" nie jest w stanie nikogo zaciekawić. Polaków interesują jednak zarobki uczestników. TVN nie ujawnił zarobków uczestników Big Brothera Już przed laty kwestia zarobków uczestników Big Brothera bardzo interesowała Polaków. Mogłoby się wydawać, że osoby, które pojawiają się w programie oglądanym przez miliony Polaków każdego dnia, mogą liczyć na bardzo wysoką pensję przelewaną przez władze stacji. Po latach na ten temat wypowiedziała się jedna z osób, które mieliśmy okazję obserwować na antenie. Monika Goździalska z trzeciej edycji popularnego show wspomniała, że za każdy tydzień spędzony w domu Wielkiego Brata uczestnicy otrzymywali 2 tysiące złotych, co może być uznawane za dość wysoką stawkę. Wobec tego pojawiły się dyskusje na temat tego, czy w tym sezonie sytuacja wygląda podobnie. Na odpowiedź musieliśmy czekać długo, lecz w końcu wszystko wyszło na jaw. TVN nie chciał podawać wiadomości o zarobkach uczestników Na wywiad zdecydowała się Kasia Olek, która miała okazję rozwiać plotki widzów Big Brothera po opuszczeniu programu. Niektórzy twierdzili, że uczestnicy mieli okazję zarobić zaledwie 50 złotych za każdy dzień spędzony na planie.Kobieta stwierdziła, że pieniądze zarobione podczas pobytu w domu nie są wielkie, przez co nie może uważać się za bogatą osobę. Po chwili dodała, że nie zarabiała tygodniowo nawet średniej krajowej. Uczestnicy za tydzień w domu Wielkiego Brata dostawali 3600 złotych netto. Jak przekonuje Olek, "nadal jest biedna". - Mało zarobiłam. Nadal jestem biedna. Nie jest to wielka kasa, którą dostajemy po wyjściu - powiedziała Kasia Olek. źródło: Interia