TVN ma teraz poważny problem ze swoimi największymi gwiazdami! Prokuratura wszczęła postępowanie przeciwko najbardziej medialnym pracownikom stacji. Zarzuca im się udział w napaści seksualnej. TVN weźmie swoje gwiazdy w obronę? Tego nie wiadomo. Pewne jest to, że oskarżenie o napaść seksualną to poważny zarzut. Co gorsza - zdaniem grupy, która złożyła donos do naruszenia czyjejś seksualności, doszło na wizji, podczas trwania programu "Ameryka Express". Stacja jest w poważnych tarapatach. TVN przekazuje oficjalne oświadczenie. Komentarz jednej z gwiazd TVN Do kontrowersyjnej sytuacji doszło podczas emisji dziesiątego odcinka programu "Ameryka Express". Biorący udział w programie Filip Chajzer oraz Tomasz Karolak mieli za zadanie całować przypadkowo spotkane na ulicy kobiety. W zadaniu brał udział również Jakub Urbański. Problem w tym, że napotkane na ulicy kobiety były całowane bez ich pozwolenia. Ponadto Chajzer jedną z pocałowanych kobiet złapał za pierś. Stacja wystosowała oficjalne przeprosiny na fanpage programu. - Kochani, przywiązujemy ogromną wagę do wysokich standardów etycznych na planie, jak i na antenie. Mimo to w ostatnim, 10. odcinku naszego programu znalazła się konkurencja, która przez niektóre osoby mogła zostać odebrana jako niestosowna. Przepraszamy wszystkich, którzy poczuli się dotknięci, oglądając ten odcinek - napisano na facebookowej stronie "Ameryka Express" Tomasz Karolak nie odniósł się jeszcze do sprawy. Skomentował ją natomiast Filip Chajzer na swoim Instagramie. - Przy okazji chciałbym przeprosić wszystkich, których uraził udział mój oraz mojego taty w konkurencji z całowaniem. Człowiek uczy się całe życie. Najważniejsze, żeby z każdej lekcji wyciągnąć wnioski. Ja wyciągam - napisał na swoim profilu na portalu społecznościowym. Za zgłoszeniem sprawy do prokuratury stoją feministki. Prokuratura zajmie się całą sprawą Zawiadomienie po incydencie w programie zgłosiły Fundacja Feminoteka oraz Fundacja przeciwko Kulturze Gwałtu im. Margarete Hodgkinson.- Uważamy, że mężczyźni występujący w programie „Ameryka Express” działając przemocą, polegającą na wykorzystaniu swojej przewagi fizycznej, płciowej i rasowej nad pokrzywdzonymi oraz podstępem, polegającym na wykorzystaniu zaskoczenia i dezorientacji pokrzywdzonych, dopuścili się napaści na tle seksualnym - napisało na oficjalnym fanpage'u fundacji Feminoteka. Sprawa trafiła do prokuratury, o czym poinformował Łukasz Łapczyński z warszawskiej prokuratury okręgowej. Chajzer, Karolak i Urbański mogą zostać w każdej chwili wezwani na przesłuchanie. - Przesłuchano już w charakterze świadka przedstawiciela Fundacji, który złożył zawiadomienie. Uzyskano nagranie odcinka, na którym miało dojść do zachowań będących przedmiotem zawiadomienia. Prokurator wystąpił do stacji telewizyjnej o przesłanie dodatkowego materiału. Po uzyskaniu i analizie dodatkowego nagrania prokurator podejmie decyzję co do dalszego toku postępowania - oświadczył przedstawiciel Prokuratury Okręgowej w Warszawie w rozmowie z Faktem. Źródło: Fakt