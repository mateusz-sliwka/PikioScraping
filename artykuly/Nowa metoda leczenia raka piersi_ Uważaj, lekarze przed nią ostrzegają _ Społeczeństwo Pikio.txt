Nowotwór piersi brzmi dla kobiety jak wyrok. Na szczęście wcześnie wykryty jest możliwy do skutecznego uleczenia. Na rynku medycznym pojawiają się co raz to nowsze metody diagnozowania tego typu nowotworu. Nie wszystkie są skuteczne, a niektóre z nich mogą tylko zaszkodzić. Nowotwór piersi to zmora płci pięknej. W 2013 roku z tą chorobą borykały się 17 142 kobiety. Z powodu jego złośliwości zmarło 5816 kobiet. 90% zgonów następuje po 50. roku życia, dlatego kobiety, które przekroczyły tę granicę wiekową, a nie osiągnęły 70 lat mają prawo do darmowej mammografii. Na rynku jednak pojawiła się jedna metoda, która wprowadza w błąd. Nowoczesna metoda nie daje gwarancji, że nowotwór zostanie wykryty Ostatnimi czasy głośno się zrobiło o tak zwanej termografii. Za pomocą specjalnej maszyny, która pokazuje rozmieszczenie temperatury ciała w różnych jego rejonach, można sprecyzować, czy w piersi nie tworzy się nowotwór. Metoda jest oferowana przez prywatne kliniki, które zapewniają o jej skuteczności. Polega ona na tym, że na ekranie specjalnej maszyny zostanie konkretnie pokazane, gdzie usadowił się guz. Kliniki dodatkowo zapewniają, że jest to najbezpieczniejsza metoda na rynku i nie powoduje żadnych szkód i dolegliwości. Tymczasem co innego twierdzą specjaliści, profesorzy doktorzy habilitowani w dziedzinie onkologii, radiologii i chirurgii onkologicznej: - Nie ma żadnych dowodów potwierdzających wartość termografii w wykrywaniu i rozpoznawaniu tego nowotworu oraz jako profilaktycznego badania przesiewowego. Jedyną metodą badań przesiewowych zmniejszającą umieralność z powodu raka piersi jest mammografia - podkreślają m.in. Arkadiusz Jeziorski i Krzysztof Składowski.Jak na razie mammografia jedyną słuszną metodą wykrywania raka Specjaliści polecają badania mammograficzne, które za darmo przysługują kobietom w zagrożonej nowotworem grupie. Panie od 50. do 69. roku życia są wręcz zobligowane sprawdzić swój stan zdrowia. Wcześnie wykryty nowotwór bardzo dobrze rokuje, przez co jest możliwy do skutecznego leczenia. Termografia takiej dokładnej analizy stanu piersi na tę chwilę nie daje. Lekarze ginekolodzy i onkolodzy polecają także badania ultrasonograficzne, tak zwane USG, które wykazuje się równie dużą skutecznością w pokazywaniu nieprawidłowości oraz rezonans magnetyczny, by potwierdzić lub wykluczyć wątpliwości, które pojawiły się przy badaniu. Późno wykryty rak piersi to nadal ogromne zagrożenie dla organizmu. Źródło: Rzeczpospolita