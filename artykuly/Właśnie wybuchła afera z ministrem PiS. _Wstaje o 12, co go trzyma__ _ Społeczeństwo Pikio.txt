Adam Andruszkiewicz znów stał się bohaterem głośnej afery. Media zdobyły dowody na to, że minister PiS nie spieszy się do swojej pracy, a rządowa limuzyna podjeżdża pod jego rezydencję dopiero w południe. Adam Andruszkiewicz nie od dziś wzbudza kontrowersje. Młody polityk bardzo wcześnie został wybrany na stanowisko wiceministra cyfryzacji. W niedalekiej przeszłości pełnił funkcję prezesa Młodzieży Wszechpolskiej, a w latach 2016-2018 przewodził stowarzyszeniu Endecja. Ostatnio znalazł się w centrum głośnej afery. Wiele wskazuje na to, że wiceminister PiS nie spieszy się do pracy. Super Express zdobył dowody na to, że dzień roboczy zaczyna się dla niego dopiero w południe. W mediach pojawiło się zdjęcie, na którym widać jak Adam Andruszkiewicz wsiada do ministerialnej limuzyny. Resortowy kierowca czekał na swojego szefa przez pół godziny. Adam Andruszkiewicz wychodzi do pracy w południe. "Co go trzyma?" Po publikacji kontrowersyjnej fotografii w mediach zaczęły mnożyć się pytania: - Dlaczego wychodzi do pracy w południe? Co go trzyma? - zastanawiali się oburzeni internauci. Nie jest tajemnicą, że Adam Andruszkiewicz codziennie korzysta z usług resortowego szofera. W związku z ostatnimi doniesieniami pojawiły się tłumaczenia, że funkcja wiceministra cyfryzacji nie wymaga codziennej obecności w siedzibie resortu i polityk wykonuje swoje obowiązki również w innych miejscach. Oburzenie społeczne jest jednak bardzo duże. Społeczeństwo zwraca uwagę nie tylko na późną porę, o jakiej Adam Andruszkiewicz wychodzi do pracy, ale także na ogromne wydatki, jakie wiążą się z jego codziennymi podróżami.To nie pierwsza afera z udziałem Andruszkiewicza i rządowych limuzyn To nie pierwsza afera z udziałem Adama Andruszkiewicza i służbowych limuzyn. Wcześniej media donosiły, że polityk PiS korzysta z usług szofera również w prywatnych sytuacjach. Wyszło na jaw, że w ciągu ostatnich dwóch lat wziął od Sejmu 70 tysięcy złotych na paliwo. Opinia publiczna nie może darować młodemu ministrowi nie tylko stosunku do pracy, ale również życia w luksusie za pieniądze podatników: - Na Zachodzie politycy tej rangi a nawet ministrowie do pracy jeżdżą metrem czy taksówką i korona im z głowy nie spada. W naszej bogatej Ojczyżnie nie ma pieniędzy dla inwalidów i ich opiekunów, ale jest na rozpasanie chłystków - oburzał się jeden z uczestników internetowego forum. źródło: Wirtualna Polska