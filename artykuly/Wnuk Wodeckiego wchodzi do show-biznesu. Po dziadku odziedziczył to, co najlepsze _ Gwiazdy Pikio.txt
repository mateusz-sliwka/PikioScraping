Zbigniew Wodecki przekazał najlepsze geny swojemu wnukowi. Okazuje się, że młody chłopak wchodzi do show-biznesu. Ma duże szanse na sukces. Zbigniew Wodecki odchodząc zostawił po sobie ogromny dorobek muzyczny. 22 maja minęła już 2 rocznica jego śmierci, ale nadal są organizowanie wszelkie festiwale i benefisy ku czci artysty. Byłby dumny, widząc jak jego działalność muzyczna łączy tysiące ludzi, ale to nie jedyny jego powód do dumy. Okazuje się, że jego wnuk odziedziczył po nim talent i postanowił wejść do showbiznesu. Zbigniew Wodecki przekazał talent wnukowi Wnuk Wodeckiego ma już dawno za sobą debiut w showbiznesie, pomimo tego, iż ma dopiero 15 lat. Obecnie chłopak podjął decyzję, że pójdzie do szkoły muzycznej. Informacja ta bardzo ucieszyła córkę muzyka, która od czasu jego śmierci robi wszystko, aby pamięć o ojcu nigdy nie zginęła. Leo Stubbs także podąża jego śladami. Jest ponoć niezwykle uzdolniony i ciężko pracuje. Już w wieku 5 lat uczył się grać na skrzypcach. Ma także za sobą debiut na teatralnych deskach w spektaklu "Tajemniczy ogród", który to mógł jeszcze podziwiać jego dziadek. - Leo uwielbia to robić. Widziałem go na scenie i jest bardzo fajny. Czuję, że on pójdzie w tym kierunku. Jest urodzony do tego, bo wchodzi na plan i nie trzeba go ustawiać. Jest skromny, cichy i małomówny - mówił w jednym z wywiadów Zbigniew Wodecki. Wnuk Zbigniewa Wodeckiego robi karierę. Stawia pierwsze kroki w showbiznesieOkazuje się, że nastolatek nie spoczywa na laurach i powoli realizuje projekt za projektem. Pod koniec maja będzie miała miejsce premiera filmu "Dzień czekolady", w którym to Leo Stubbs zagra jedną z głównych ról. Wszyscy czekają z zapartym tchem na efekty jego pracy. Fani jego dziadka zastanawiają się jak sobie poradził z nowym wyzwaniem. Bez wątpienia 15-latek ma odpowiednie zaplecze i wsparcie, aby rozwijać swój talent. Córka Wodeckiego, Katarzyna Wodecka-Stubbs, patrzy z dumą na syna, który z pewnością przypomina jej ojca. Robi wszystko, aby mu pomóc w rozwoju kariery. Starannie wybiera wszystkie propozycje, ale jednocześnie dba o to, aby pomimo wszystko nie stracił dzieciństwa i zbyt szybko nie wszedł w dorosłość. Źródło: Pudelek