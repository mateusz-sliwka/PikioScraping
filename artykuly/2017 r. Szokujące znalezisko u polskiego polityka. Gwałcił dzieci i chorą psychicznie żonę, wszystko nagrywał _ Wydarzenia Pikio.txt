Gwałt, dystrybucja dziecięcej pornografii - oskarżenia wobec byłego polskiego dyplomaty Jarosława G. są wstrząsające. Tak szokującego znaleziska policja nie mogła się spodziewać. Gwałt na chorej psychicznie żonie to tylko jeden z zarzutów, jaki usłyszał były polski dyplomata Jarosław G. Policjanci, którzy przeszukali jego mieszkanie, znaleźli bogatą kolekcję filmów pornograficznych o wstrząsającej treści. To, co nagrywał G., zszokowało nawet doświadczonych biegłych. Jarosław G. został namierzony przez Interpol. Dyplomata mający za sobą pracę na placówkach w Europie i Ameryce Południowej znalazł się na celownik służb, gdy natrafiono na ślad wysyłanych z jego komputera filmów pornograficznych o tematyce pedofilskiej. Na tej właśnie podstawie doszło do przeszukania, którego efekty przeszły najśmielsze oczekiwania. Gwałt na żonie, brutalna pornografia. Wstrząsające odkrycia policji W mieszkaniu znaleziono ogromną ilość filmów pornograficznych, zapisanych na najróżniejszych nośnikach - twardych dyskach, pendrive'ach, płytach CD. Ich treść była wstrząsająca. Były to nagrania z udziałem kilkuletnich dzieci i zwierząt. Ale sam gwałt to nie wszystko. Filmy są pełne sadyzmu i przemocy, na niektórych nagraniach uwiecznione są wręcz śmierci uczestników orgii! – Jarosławowi G., zarzucono posiadanie i rozpowszechnianie materiałów pornograficznych z udziałem małoletnich, a także związanych z prezentowaniem przemocy i posługiwaniem się zwierzęciem, jak również o doprowadzenie żony do poddania się innym czynnościom seksualnym, wskutek wykorzystania jej uzależnienia od alkoholu - tłumaczy TVP Info rzecznik stołecznej Prokuratury Okręgowej Michał Dziekański. Dodatkowym zarzutem jest nielegalne posiadanie broni i amunicji.Jarosław G. zeznaje, że filmy pornograficzne są własnością jego żony. Nagrania z jej udziałem wykonywane były zaś za zgodą. Jego wersji nie da się jednak potwierdzić w żaden sposób. Żona dyplomaty już bowiem nie żyje. Kobieta była chora psychicznie i uzależniona od alkoholu. Tę słabość wykorzystywał Jarosław G., gdy zmuszał ją do brutalnych praktyk seksualnych w zamian za alkohol. – Analiza nagrań z jej udziałem, dokumentacja medyczna z wcześniejszego leczenia oraz opinie biegłych, pozwoliły na jednoznaczne przyjęcie, że oskarżony wymuszał na żonie poddanie się praktykom seksualnym wykorzystując jej bezradność, co wyczerpuje znamiona przestępstwa – wyjaśnia Dziekański. Jarosław G. przyznaje się jedynie do nielegalnego posiadania broni. Grozi mu 12 lat pozbawienia wolności. Źródło: Wprost