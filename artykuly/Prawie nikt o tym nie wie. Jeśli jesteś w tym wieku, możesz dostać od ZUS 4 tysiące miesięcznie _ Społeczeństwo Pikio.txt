Emerytury i inne świadczenia dla starszych ludzi. Warto wiedzieć, co możesz dostać od ZUS będąc w tym wieku. Chodzi o kwotę 4 tysięcy brutto. Emerytury to nie wszystko. Mowa o honorowym świadczeniu, które należy się wszystkim obywatelom Polski, którzy skończyli 100 lat. Świadczenie od ZUS-u przysługuje wszystkim seniorom, niezależnie od stażu pracy, wysokości emerytury czy renty. Jest to dodatek o wysokości ponad 4 tys. zł brutto. Dodatkowe świadczenie niezależne od emerytury i renty Dodatkowe świadczenie dla stulatków przysługuje w Polsce już od 1972 roku. Od tamtej pory forma nie uległa w zasadzie jakiejś większej zmianie, jedynie co jakiś czas zmienia się wypłacana kwota. W tym roku jest to nieco ponad 4 tys. zł brutto, w 2017 roku było to około 3,5 tys. zł. brutto. Jest to świadczenie wypłacane co miesiąc, niezależne od innych form przypływu gotówki. Oznacza to, że nawet jeśli komuś nie przysługiwała emerytura, ani renta, bo nie przepracował ani jednego dnia w życiu, to i tak po skończeniu 100 lat należy mu się ten dodatek. Co więcej, kwota nie podlega rewaloryzacji - nie ulega zmianie, jeśli już raz się dostało pewną kwotę. Jest to także normalny przychód, który jest opodatkowany. Aby otrzymać honorowe świadczenie, nie jest wymagana wizyta w ZUSie, nie podlega żadnym większym formalnościom. Osoby, które nie były zatrudnione i nie figurują w systemie muszą złożyć stosowny wniosek wraz z dokumentem potwierdzającym wiek. - Stulatkowie i starsi otrzymują więc co miesiąc z tytułu wieku jak najbardziej zasłużone wypłaty. Warto docenić takie osoby, tym bardziej, że z wyliczeń GUS wynika, że w Polsce średnio żyjemy aktualnie 81,9 lat - podsumowała Katarzyna Krupicka, Regionalny Rzecznik Prasowy ZUS województwa podlaskiego.Oprócz emerytury dodatkowe 4 tysiące złotych Według danych ZUSu, obecnie wypłacanych jest 1,9 tys. takich honorowych świadczeń. 85 procent stulatków stanowią kobiety. W województwie mazowieckim mieszka 300 stulatków, a najmniej w województwie opolskim, bo zaledwie 30. W 2016 roku ZUS w całym kraju wypłacał 2,3 tys. tych świadczeń. Co ciekawe, po skończeniu tego szacownego wieku jubilatom składają wizyty pracownicy ZUS za ich zgodą lub ich bliskich, i wręczają im list gratulacyjny od prezesa ZUS-u. źródło: Super Express