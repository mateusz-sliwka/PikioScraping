Kazimierz Marcinkiewicz zostawia sprawy prywatne na boku. Wojny z byłą żoną Isabel muszą poczekać. Ma teraz ważniejsze sprawy na głowie. Kazimierz Marcinkiewicz nie ma czasu na sądową wojnę z Isabel. Były premier ma teraz na głowie dużo ważniejsze rzeczy. Zamiast zajmować się sprawami prywatnymi, decyduje się na podjęcie poważniejszych tematów dotyczących przyszłości Polski na arenie międzynarodowej. Wszystko zawarł w długim wpisie na swoim profilu na Facebooku. Kazimierz Marcinkiewicz nie ma czasu na wojny z Isabel Kazimierz Marcinkiewicz ma ostatnio dosyć poważne kłopoty prywatne. Wszystko za sprawą byłej żony, Isabel Marcinkiewicz, która po rozstaniu z byłym premierem, doniosła na niego do prokuratury. Powodem miało być niepłacenie przez Marcinkiewicza alimentów. Przypomnijmy, że Isabel domaga się wypłacenia pieniędzy w ramach rekompensaty za szkody, jakie poniosła w roku 2014, kiedy to uległa wypadkowi samochodowemu. Kobieta utrzymuje, że ten wypadek był związany z pośpiechem, z jakim jechała na umówione spotkanie z mężem. Kazimierz Marcinkiewicz, który w latach 2005-2006 pełnił funkcję prezesa Rady Ministrów, zdecydował się jednak odłożyć sprawy prywatne bok i zająć się poważniejszymi rzeczami. Motywacją dla byłego premiera są niedzielne wybory do europarlamentu."Powiedzmy YES YES YES Europie!" Marcinkiewicz 22 maja wrzucił na swój profil na Facebooku wpis dotyczący zbliżających się wyborów do europarlamentu. Były premier gorliwe zachęca w nim do wyborczej aktywności i nawołuje do roztropnego głosowania. Tekst zaczyna się okrzykiem "Powiedzmy YES, YES, YES Europie. Na tym okrzyku można wygrać Polskę". Kazimierz Marcinkiewicz sądzi również, że te wybory są kluczowe dla miejsca Polski w Europie, szczególnie w dobie wielkiego kryzysu, z jakim boryka się cała Unia Europejska w obliczu Brexitu. Były prezes Rady Ministrów w ostrych słowach krytykuje politykę PiS: "JK i PiS robią wszystko by nas z UE wyprowadzić, albo tak ją zmienić, by nie miała znaczenia. I robią to pod kłamliwym i kretyńskim hasłem przywracania „wartości chrześcijańskich”. Ostrzega, że wspieranie tej partii politycznej doprowadzi do coraz większej izolacji międzynarodowej Polski i kolejnych dyplomatycznych kompromitacji naszego kraju. Kazimierz Marcinkiewicz apeluje o to, żeby 26 maja zagłosować przeciwko reprezentantom PiS, a przede wszystkim przeciwko Jarosławowi Kaczyńskiemu. Namawia wszystkich do udziału w wyborach i do mądrego podejmowania decyzji, które wesprą wspólnotę europejską. ZOBACZ TAKŻE Źródło: Facebook