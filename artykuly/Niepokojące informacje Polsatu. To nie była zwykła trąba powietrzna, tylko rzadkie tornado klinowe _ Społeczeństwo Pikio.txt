Polsat właśnie poinformował, że jedno z tornad, które nawiedziło wczoraj nasz kraj, było bardzo rzadkim zjawiskiem meteorologicznym. Dodatkowo niezwykle niebezpiecznym, o czym przekonali się mieszkańcy terenów przez które przeszło. Polsat poinformował o niecodziennej sytuacji, jaka miała miejsce w okolicach Lublina 21 maja. Chodzi dokładniej o tornado, które pojawiło się tam, a konkretnie o rodzaj trąby powietrznej. Wszystko dlatego, że takie zjawiska meteorologiczne w naszej szerokości geograficznej występują niezwykle rzadko, co bez wątpienia jest dobrą informacją, ponieważ niosą ze sobą bardzo duże niebezpieczeństwo oraz zniszczenia. Polsat informuje o niezwykle rzadkim zjawisku pogodowym 21 maja przez Polskę przeszło co najmniej sześć tornad, które zniszczyły ponad 120 zabudowań. Na szczęście część z nich pojawiła się z dala od miejsc zamieszkanych, co było prawdziwym zrządzeniem losu. Jednak na Lubelszczyźnie pojawiła się bardzo rzadka trąba powietrzna, która potrafi być naprawdę niebezpieczna. Chodzi dokładniej o tornado klinowe, które uformowało się nad jedną z lubelskich dzielnic, a następnie przeniosło się na pobliskie miejscowości. Trąba powietrzna przeszła dokładniej nad Stasinem, Palikijami, Ignacowem i Cyganówką w gminach Wojciechów i Konopnica. Jednak największe zniszczenia zaobserwowano w Stasinie, gdzie wiatr zerwał dachy z wielu budynków. Wszystko dlatego, że tornado klinowe jest bardzo niebezpiecznym rodzajem trąby powietrznej, gdyż tworzy się w nim nie jeden, a wiele lejów. Sam wiatr również wiał z bardzo dużą prędkością, ponieważ na podstawie zniszczeń można stwierdzić, że jego prędkość miejscami dochodziła nawet do 200 km/h.- To typowe tornado klinowe, nazywane też wielolejowym. Formacja wyglądała jak wiatrak, ponieważ obracała się, a na każdym z ramion w ciągu kilku sekund tworzyło się, zanikało i ponownie tworzyło się tornado. Powstało ono u podstawy superkomórki burzowej - informuje serwis Twoja Pogoda. Przez pojawianie się licznych lejów bardzo ciężko jest określić kierunek, w którym przemieszcza się wir, a to niestety doprowadza do bardzo niebezpiecznych sytuacji. Dodatkowo bardzo trudne do określenia jest również miejsce, gdzie pojawi się kolejny lej. W przypadku lubelskiego tornada, jego szerokość sięgała nawet kilkuset metrów. Jednak to jeszcze nic w porównaniu do amerykańskich trąb powietrznych, które potrafią mieć nawet kilka kilometrów średnicy. źródło: Polsat News