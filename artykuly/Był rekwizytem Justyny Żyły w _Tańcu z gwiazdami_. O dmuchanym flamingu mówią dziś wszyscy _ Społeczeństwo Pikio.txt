Justyna Żyła siedziała w różowym dmuchanym flamingu podczas jednego z występów w "Tańcu z gwiazdami". Ten sam rekwizyt wykorzystała pomysłowa właścicielka gofrowni, by zwrócić uwagę władz miasta na pewien problem. działania kobiety wzbudziło ogromne poruszenie. Justyna Żyła zaliczyła kilka nieudanych występów w programie „Taniec z gwiazdami", jednak braki w technice nadrabiała strojami i rekwizytami. Jednym z nich był niezwykle popularny dmuchany flaming. Uroczy ponton przykuł uwagę widzów. Teraz stał się o wiele ważniejszym symbolem. Justyna Żyła zauroczyła widzów rekwizytem. Teraz flaming został wykorzystany w zupełnie innym kontekście Po występie, w którym Justyna Żyła różowego rekwizytu, flaming zyskał ogromną popularność. Teraz powrócił w nowym wydaniu. Dmuchaną zabawkę wykorzystała właścicielka lokalu z goframi w Łodzi, by zwrócić uwagę na przedłużający się remont drogi. Tuż przed wejściem do Let's gofry ustawiona została barierka oddzielająca wąską ścieżkę od ogromnej dziury w jezdni. Według niej, remont ulicy Nawrot trwał zdecydowanie za długo. Odbiło się to na zyskach lokali, ponieważ żeby się do nich dostać, trzeba było pokonać prawdziwy tor przeszkód. Wąskie przejście pomiędzy ścianą a metalową siatką nie miało nawet utwardzonej nawierzchni. Wszędzie było błoto, co odstraszyło znaczną część klientów. Let's gofry działało dopiero od dwóch miesięcy, gdy przed lokalem pojawiło się błotniste bajoro. Właścicielka, przyglądając się placowi budowy, wpadła na genialny pomysł. Założyła kostium kąpielowy, wzięła dmuchanego flaminga i poszła cieszyć się odpoczynkiem na wodzie. Trzeba przyznać, że wyglądała nie gorzej niż Justyna Żyła na parkiecie. Zdjęcie uśmiechniętej kobiety szybko obiegło portale społecznościowe, aż w końcu dotarło do władz miasta. W czasie, gdy mieszkańcy śmiali się z sytuacji na fotografii, na miejsce przyjechała ekipa, która wypompowała wodę i zaczęła porządkować to pobojowisko. Akcja z flamingiem zwróciła uwagę na ważny problem Pani Sandra pod zdjęciem na profilu Let's gofry napisała: - Śmiej się z sytuacji, których nie możesz zmienić - stwierdziła. W ciągu kilkunastu godzin na jej post zareagowało ponad 2 tysiące osób, gratulując pomysłu i wpierając ją w tej trudnej sytuacji. W zabawny sposób zwróciła uwagę na poważny problem, uzyskując pożądany efekt.Wiele osób by się załamało, może nawet zamknęło lokal. Wysyłanie listów do władz miasta też trwałoby bardzo długo i możliwe, że nie przyniosłoby żadnych efektów. Jedno kompromitujące zdjęcie postawiło na nogi osoby odpowiedzialne za remont ulicy, dzięki czemu do nowej gofrowni znów można przejść suchą nogą. Po całej akcji pani Sandra podziękowała wszystkim, którzy udostępnili jej post: - Hej, Wariaciki! Chciałam Wam bardzo podziękować za hałas, jaki zrobiliście pod wczorajszym postem, bo mamy już pierwsze pozytywne efekty! Dzisiaj rano została wypompowana woda sprzed lokalu, a na budowie od rana wrzawa. Dzięki również za wszystkie słowa wsparcia - napisała na facebooku właścicielka Let's gofry. Fot. facebook.com/letsgofry Źródło: Facebook