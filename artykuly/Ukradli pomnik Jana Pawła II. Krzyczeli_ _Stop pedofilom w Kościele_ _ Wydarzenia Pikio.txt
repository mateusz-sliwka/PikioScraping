Jan Paweł II ma wiele pomników w całej Polsce. Jeden z nich, znajdujący się w Gdańsku przy kościele Świętej Rodziny, został skradziony i zniszczony. Mieszkańcy miasta nie kryją oburzenia. Policji udało się odnaleźć popiersie Jana Pawła II, które zostało skradzione z kościoła Świętej Rodziny na gdańskich Stogach. Poważnie zniszczony pomnik znajdował się zaledwie kilkaset metrów od świątyni. Akt wandalizmu w kościele Pomnik Jana Pawła II skradziono i zdewastowano w środę tuż przed północą. - Dowiedzieliśmy się o tym rano, nic w nocy nie słyszeliśmy. Nie mamy monitoringu. Pomnik stał ponad 10 lat nieopodal kościoła w ogrodzie, a teraz został skradziony. Trudno mi to komentować, przykra sprawa - skomentował całą sprawę ks. Tadeusz Ławicki. To właśnie proboszcz parafii zauważył zniknięcie pomnika i natychmiast zawiadomił policję. Funkcjonariusze przyjechali na miejsce i odnaleźli skradzione mienie bardzo bliska kościoła, na ulicy Kormoranów. Obecnie trwają poszukiwania sprawców tego czynu. Jan Paweł II ofiarą ataku Policja szuka intensywnie sprawcy, który zdewastował pomnik papieża i tym samym obraził uczucia religijne tysięcy mieszkańców Gdańska. Okazuje się, że pierwsze doniesienia o tym czynie zostały złożone już w nocy. Wtedy podejrzaną scenę zobaczyła jedna z mieszkanek miasta.- Właśnie byłam na spacerku z pieskiem i widzę na własne oczy, jak nocą burzą pomnik Jana Pawła II na Stogach!!! Podjechało paru młodych ubranych na czarno ludzi, w 2 albo 3 autach, wjechali na teren kościola na Stogach i rozwalają pomnik/popiersie Papieża - tak napisała w komentarzu pod wiadomością o kradzieży. Dodała także, że zapakowali popiersie papieża na samochód i odjechali wykrzykując "stop pedofilii w Kościele". Kobieta zapewnia, że już w nocy zadzwoniła na policję i zgłosiła całą sprawę, jednak funkcjonariusze jej nie uwierzyli i nie przyjęli tego zawiadomienia. Komenda w Gdańsku utrzymuje, że w nocy nikt nie telefonował z takimi wiadomościami. Pomnik został odnaleziony, jednak sprawcy tego przestępstwa wciąż są poszukiwani. Źródło: WP