Andrzej Gołota miał w swojej karierze wiele niebezpiecznych walk i zdarzeń. Nie raz igrał z życiem. Jego mama postanowiła powspominać stare czasy i zdradziła tragiczną rzecz z życia sportowca. Mogło nie być go już na świecie przez jeden błąd. Andrzej Gołota, znany pięściarz, a potem celebryta, ma na swoim koncie ponad 50 walk,w tym 41 wygranych. Odniósł jedynie 9 porażek. Boks przyniósł mu ogromną sławę i szacunek, jednak jego mama pamięta jedną z walk, po której bała się o syna aż do granic matczynego serca. Andrzej Gołota źle poczuł się na ringu i prawie przypłacił to życiem Mama Andrzeja Gołoty, pani Bożenna, zdecydowanie ma więcej pozytywnych wspomnień, niż tych negatywnych. Do końca życia nie zapomni jednego właśnie z tych złych - gdy bała się o syna odbywającego walkę w Atlantic City. Była wtedy przy nim od początku do końca. - Po walce z Lennoksem Lewisem, na której byłam w Atlantic City. Od wyjścia na ring widzieliśmy z Mariolą, że coś jest z nim nie tak. Wystarczyło na niego spojrzeć, by zorientować się, że ma nienaturalnie spowolnione ruchy, że każde uniesienie ręki, każdy krok sprawiają mu ogromną trudność. Potem okazało się, że z powodu bolącego kolana lekarz dał mu przed pojedynkiem zastrzyk z lidokainy. Lek z krwią dostał się do głowy. Potem już w szatni stracił przytomność. Mógł wtedy umrzeć. - wspominała pani Bożenna z nieukrywanym bólem. Serce Gołoty przestało bić. Był jedną nogą w grobie Pamiętną walkę z Lennoxem Andrew stoczył 4 października 1997 roku. Walczył o mistrzostwo świata w wadze ciężkiej. Ostatecznie przegrał przez techniczny nokaut. Sprawa potoczyłaby się zapewne inaczej, gdyby nie samopoczucie polskiego zawodnika. To, co działo się po walce nie mieści się w głowie.Wszystko przez zastrzyk Gołota przyjął dawkę lidokainy w kolano, które bolało go od jakiegoś czasu. Środek miał zadziałać miejscowo znieczulająco, niestety doszło do tego, że "znieczulił" cały organizm pięściarza - miał opóźnione ruchy, jego refleks nie był taki jak zawsze. 15 minut po walce Andrew stracił przytomność, a potem na pół minuty zanikł puls. Po reanimacji odwieziono go do szpitala. Otrzymał wtedy karę grzywny w wysokości 5 tysięcy dolarów za użycie zastrzyku na czas walki, ale odwołał się odnośnie decyzji lekarza i zażądał 21 milionów dolarów odszkodowania. Uzyskał jedynie milion, ale pewnie wolałby zwycięstwo na ringu. Źródło: Super Express