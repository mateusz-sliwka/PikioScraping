Kraków: Mama pierwszych w Polsce sześcioraczków apeluje. Internetowi oszuści chcą wzbogacić się na tym historycznym momencie. Kraków: przyjście na świat pierwszych w historii Polski sześcioraczków stało się pretekstem do przestępstwa. Internetowi oszuści chcą wzbogacić się na tej historycznej chwili. Mama maluchów ostrzega przed internetowymi zbiórkami pieniędzy, które rzekomo mają na celu wsparcie tej wielodzietnej rodziny. Kraków: pierwsze w Polsce sześcioraczki Pierwsze w historii naszego kraju sześcioraczki urodziły się w poniedziałek 20 maja w Szpitalu Uniwersyteckim w Krakowie. Dziewczynki nazywają się Zosia, Kaja, Nela i Malwina, a chłopcy noszą imiona Filip i Tymon. Całą szóstką tuż po narodzinach zajął się cały sztab specjalistów Oddziału Klinicznego Położnictwa i Perinatologii oraz Oddziału Klinicznego Neonatologii. Najmniejsze z dzieci ważyło tuż po urodzeniu 800 gramów, a największe 1200. Ciąża została rozwiązana poprzez zabieg cesarskiego cięcia. Maluchy nie mogą jeszcze opuścić szpitala, bo wymagają specjalistycznej opieki i uwagi ekspertów. Wielka radość pretekstem do oszustwa Przyjście na świat sześcioraczków zaskoczyło i wzruszyło miliony Polaków. Masa osób zadeklarowała chęć pomocy rodzicom. Jak wiadomo utrzymanie sześciorga dzieci jest sporym wydatkiem, więc niezależnie od zarobków i majętności rodziców, mile widziana jest każda pomoc finansowa. Mimo że rodzice maluchów nie są z Krakowa, prezydent miasta Jacek Majchrowski, obiecał ufundować wszystkim dzieciom wyprawki. Maluchy mają dostać w prezencie kocyki, body, czapeczki i grzechotki z symbolami miasta Kraków.Mama sześcioraczków, Klaudia Marzec, przy pomocy mediów społecznościowych, dziękuje za wsparcie i wszystkie ciepłe słowa kierowane pod adresem jej rodziny. Wyraża również wdzięczność za modlitwę. Jednocześnie przestrzega przed internetowymi zbiórkami pieniędzy organizowanymi na ten cel. Twierdzi, że żadna z tych zbiórek nie wyszła spod inicjatywy jej rodziny i apeluje, żeby nie wpłacać tam żadnych pieniędzy. Wygląda na to, że znalazły się osoby, które w sprytny i okrutny sposób, chciały wykorzystać tę sytuację. Internetowi oszuści zorganizowali kilka zbiórek pieniężnych, które rzekomo miały zasilić konto rodziców sześcioraczków. Apel Klaudii Marzec potwierdza tylko tezę o nieuczciwości tych osób. Jak widać, niektórzy nawet na takim wzruszającym wydarzeniu chcą się wzbogacić. Jest to typowy sposób wykorzystania dobrego serca Polaków i ich chęci do pomagania innym. Należy więc z ostrożnością podchodzić do wszelkiego rodzaju internetowych zbiórek pieniędzy i zawsze sprawdzać z czyjej inicjatywy są one organizowane. ZOBACZ TAKŻE Źródło: Interia