Nadwaga w Polsce jest coraz częstszym zjawiskiem. Dotyczy to zwłaszcza dzieci, a wszystkiemu winni są rodzice. Polska zaczyna prowadzić w Europie w tym niezbyt chwalebnym rankingu. Nadwaga u dzieci jest coraz bardziej powszechnym zjawiskiem w Polsce. W dodatku, jak się okazuje, Polska zaczyna wieść prym w tej konkurencji. Według danych z Instytutu Żywności i Żywienia, co piąty uczeń w Polsce ma problemy z nadwagą lub nawet otyłością. Polskie dzieci należą do tych najszybciej tyjących w całej Europie, a wszystkiemu winne są słodkie i słone przekąski oraz przede wszystkim... rodzice. Nadwaga w Polsce. Jak wypada na tle innych krajów europejskich Winę za tego typu sytuację ponoszą cukry proste, tłuszcze pochodzenia zwierzęcego, sól w dużych ilościach powszechna w żywności przetworzonej, a także brak aktywności fizycznej. Niestety, coraz mniej wagi przykłada się do zdrowego odżywiania i przede wszystkim do nauki dobrych nawyków żywieniowych. W momencie, gdy oboje rodziców pracuje, jest trudniej im przypilnować, co ląduje na talerzu ich pociech. Kiedy oni sami nie dbają o swoje posiłki, przekłada się to także na żywność dzieci. Z braku czasu lub lenistwa, dają cokolwiek do jedzenia, byle zaspokoić dzienne zapotrzebowanie kaloryczne. Jednakże, jak się okazuje, dzieci karmione są zbyt dużymi ilościami i mało wartościowymi. Do tego dochodzą coraz powszechniejsze zwolnienia z wychowania fizycznego. A brak ruchu plus fast foody, może równać się tylko otyłości i początkowej fazie miażdżycy. Ciężko jest jednak dawać przykład dzieciom, gdy sami nie dbamy o swoje nawyki żywieniowe. Według badań aż 64 procent mężczyzn i 49 procent kobiet w Polsce ma nadmierną masę ciała. Z tego powodu, zmianę nawyków w rodzinie powinno się przeprowadzać razem i nie musi to być dieta, wystarczy zwiększona świadomość. Nadwaga u dzieci. Może prowadzić do wielu niebezpiecznych chorób Wydaje się być powszechnym fakt, iż nadwaga i otyłość prowadzi do wielu, często niebezpiecznych chorób. Jednakże, jest to bagatelizowane i, pośrednio przez lenistwo, ignorowane. Jeśli jednak jako dorośli nie chcemy u siebie niczego zmieniać, dajmy chociaż dzieciom szansę na zdrowie. Badania wykazały, że komórki tłuszczowe, które powstały przez pierwsze dwa lata życia dziecka, już nigdy nie znikną. To prognozuje, że nawet lekka nadwaga u dziecka w przyszłości łatwo może się przerodzić w otyłość.U dzieci nie stosuje się standardowych diet odchudzających, jak u dorosłych. Pierwszym krokiem w celu zadbania o swoje dziecko, jeśli widzimy niepokojące objawy postępującej nadwagi, jest wizyta u pediatry. Ten z kolei zaleci odpowiednią zmianę nawyków oraz wprowadzenie aktywności fizycznej. Każdy organizm jest inny, dlatego ważna jest konsultacja ze specjalistą, zwłaszcza gdy sami nie wiemy od czego zacząć zmiany. Ponadto, nadwaga może być związana z wieloma chorobami, których nie jesteśmy świadomi. Dlatego ważna jest profilaktyka. Lepsze jest zapobieganie, niż borykanie się w przyszłości z groźnymi problemami. źródło: Poradnik Zdrowie