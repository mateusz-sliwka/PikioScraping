Michał Piróg nie ma zamiaru spocząć w dyskusji pomiędzy nim a politykami. Nagonka na środowiska homoseksualne od jakiegoś czasu jest wręcz wzmożona, a Piróg, jako nie wstydzący się swojej orientacji gej, poważnie się wściekł. Michał Piróg nie chce siedzieć cicho, więc wykorzystuje swoje zasięgi do pokazania, że słowa polityków godzą w dobre imię i uczucia osób o odmiennej orientacji. Tym razem jednak podzielił ludzi swoją wypowiedzią, porównując prawicową partię do niemieckiego dyktatora. Michał Piróg nie przebiera w słowach Artysta czuje urazę przez słowa Kai Godek, która wprawiła wszystkich w osłupienie swoją opinią, że osoby homoseksualne chcą adoptować dzieci tylko po to, by je molestować i gwałcić. Michał Piróg nie wytrzymał i szybko wystosował ripostę na swoim profilu na Facebooku. - Proszę i czekam na przeprosiny. Nie jestem pedofilem droga Pani. Zapewne tak jak Pani nie jest escortą puszczającą się za prezenty i wystawne życie (przecież są takie kobiety). Wyjątki nie stanowią reguły. Pedofilia nie ma seksualności. A opieranie się na danych grupach typu księża (sami mężczyźni) to jak stwierdzenie, że górnik jest niepłodny bo nie bywa w ciąży - napisał. Miarka się przebrała. PiS zachowuje się jak niemiecki dyktator? Zachowanie Michała związane jest z ostatnimi, kluczowymi wypowiedziami konserwatywnych polityków. Kaja Godek stwierdziła, że homoseksualizm jest zły, bo przy molestowaniu dzieci 5 na 6 przypadków ma charakter pederastyczny. Krystyna Pawłowicz znana ze swoich kontrowersyjnych wypowiedzi uznała, że homoseksualiści robią się zuchwali i chcą molestować cudze dzieci. Według niej odmienna orientacja to choroba i takie osoby powinno wysyłać się na terapię. Michał Piróg nie wytrzymał obelg celowanych prosto w niego i urągających mu, umieścił więc na Instagramie zdjęcie z napisem: "PiS jest jak Hitler, on też nienawidził Żydów i homoseksualistów". Dodał też notatkę o treści: "Polityka nagonki w poprzednich wyborach szczucie i zastraszanie na uchodźców a tym razem na Żydów społeczeństwo LGBT i UE ... już Hitler na tym bazował. Wskazując palcem i strasząc danymi grupami mniejszościowymi".To podzieliło internautów niemal natychmiast. Niektórzy mieli mu za złe, że miesza w to Żydów, kiedy PiS nie jest do nich negatywnie nastawiony. Inni twierdzili, że takie porównanie do zbrodniarza to kompletne przegięcie. Pojawiły się też głosy uznania, że ktoś w końcu powiedział o tym głośno. Fot. instagram.com/michalpirog Źródło: Polityczek