Opole nie zaczęło się jeszcze na dobre, a już owiane jest skandalem. Jeśli osoby odpowiedzialne za znany muzyczny festiwal nie zmienią swoich decyzji, skończy się ogólnopolskim skandalem i stratą dobrego imienia na długie lata. Opole, znane z festiwalowego czerwcowego weekendu pełnego gwiazd polskiej sceny muzycznej, stało się miejscem pełnym kontrowersji. Czegoś takiego jeszcze nie było. Przekręt to mało powiedziane. Bezczelny sposób na wygraną nie umknął uwadze dziennikarzy i fanów. Opole zostanie stolicą polskiej piosenki czy stolicą kompromitacji? Mowa tutaj o Koncercie Premier, odbywającym się podczas 56. Krajowego Festiwalu Polskiej Piosenki w Opolu. Rada Artystyczna, która odpowiada za dobór piosenek do finału i analizowanie ich pod względem regulaminu, właśnie pokazała, że przepisy mało się liczą. Jeden z członków wspomnianej rady, muzyk, rażąco złamał regulamin. A reszta mu przytaknęła. Bez dwóch zdań "jury" jest w tym roku pod obstrzałem. Radę stanowią Artur Orzech, Konrad Smuga, Mateusz Matyszkowicz, Magdalena Matyjaszek i winny zamieszania Jan Borysewicz. Osoby te zdyskwalifikowały już kilka piosenek, które miały brać udział w konkursie premier. Jedna, która została skomponowana przez członka rady przeszła dalej. To sprzeczne z regulaminem. Regulamin mówi jasno: nie można zakwalifikować piosenki, której autorem jest członek Rady Zdyskwalifikowano Natalię Sikorę, której piosenka nie jest premierą i liczy sobie dobre 2 lata. Potem usunięto z listy wykonawców zespół Shata QS z piosenką "Feniks", ponieważ została opublikowana na oficjalnych kanałach przed uzgodnioną w regulaminie datą. Według zapisów piosenka konkursowa nie może zostać opublikowana w środkach masowego przekazu przed dniem 30 września 2018 roku. Oprócz tego nie może być singlem, znaleźć się na płycie i być grana w radiu oraz nagrywana i wrzucana do sieci. Zapis ten złamał zespół Leszcze, ale Rada nie widzi niczego złego.Okazuje się, że "Studniówka" wyżej wymienionego zespołu zostanie zagrana na festiwalu. Mimo, że utwór został zagrany na dożynkach 26 sierpnia 2018 roku i opublikowany na YouTube 2 dni później, nie stanowi to dla Rady żadnego problemu, by zakwalifikować Leszczy. Głównym skandalem jest dopuszczenie piosenki Izabeli Trojanowskiej pt. "Wakacyjna miłość", której autorem jest właśnie Jan Borysewicz. To już pewne, że piosenkarka stanie na scenie, ale czy w asyście braw czy gwizdów jeszcze nie wiadomo. Internauci nie zostawiają na Radzie suchej nitki. Czas pokaże, czy w jakiś sposób ustosunkują się do swojej decyzji i przyznają do błędu czy będą szli w zaparte. Źródło: Pomponik