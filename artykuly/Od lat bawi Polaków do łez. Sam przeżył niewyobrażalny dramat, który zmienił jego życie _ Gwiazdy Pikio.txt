Krzysztof Piasecki od ponad 10 lat bawi widzów na scenie i przed telewizorami. Mało kto wie, że w życiu prywatnym satyryk nie miał zbyt wielu powodów do szczęścia. Od lat walczy z wieloma traumami. - Powiedzenie, że czas leczy rany, nie ma nic wspólnego z prawdą - mówi. Krzysztof Piasecki to jedna z najbarwniejszych postaci polskiej sceny kabaretowej. Znany z kabaretu "Pod Egidą" oraz takich programów jak: "Śmiechu warte" czy "Dyżurny satyryk kraju", od ponad 10 lat rozśmiesza Polskę. Niewiele osób orientuje się jednak jak wygląda jego życie prywatne. Krzysztof Piasecki i jego początki Wychowywał się w mieszczańskiej rodzinie we Wrocławiu, matka pochodziła z Warszawy, a ojciec ze Lwowa. - Byłem najmniejszy w klasie - wspomina w jednym z wywiadów. - Byłem kurduplem, małym i nieśmiałym. Mogłem tylko rozśmieszać. I to mi się udawało! Jednak po maturze wybrał inną drogę. Zdecydował się na studia na wydziel mechanicznym Politechniki Wrocławskiej. Zrezygnował po 3 latach. Następnie próbował własnych sił w różnych zawodach, takich jak: elektryk samochodowy, dekarz, ślusarz, kreślarz. W 1972 roku podjął ponownie studia. Tym razem wybrał kulturoznawstwo na Uniwersytecie Wrocławskim. - Oczywiście tych studiów też nie ukończyłem. Studentem byłem przez 3 lata - mówi Piasecki. Jeszcze przez kilka kolejnych latach imał się różnych zawodów i próbował zarabiać na każdy możliwy sposób. Przełom nastąpił w 1980 roku, dołączył wtedy do kabaretu i z Wrocławia przeprowadził się do Warszawy. Tragedia odmieniła go raz na zawsze Kolejnym przełomem, tym razem bardzo smutnym, był rok 2008. Jedyny syn Krzysztofa Piaseckiego, Wojciech, zginął podczas jazdy na snowboardzie. Ta wiadomość załamała artystę. Jednak już 10 dni później pojawił się na scenie z nowym występem. - Praca pomagała mi żyć - mówił.Krzysztof Piasecki po śmierci syna rzucił się w wir pracy, ale miał problemy z tworzeniem. Trauma jaka pozostała po tamtych wydarzeniach nie pozwalała o sobie zapomnieć. Powoli zaczęło rozpadać się małżeństwo satyryka. Po rozwodzie długo był sam. Nową relację zbudował z krakowską aktorką Anną Tomaszewską, byłą żoną Andrzeja Grabowskiego. Para mieszka obecnie z dala od zgiełku miasta. W Beskidach wybudowali dom w góralskim stylu. To tam spędzają najwięcej czasu. Źródło: Pomponik