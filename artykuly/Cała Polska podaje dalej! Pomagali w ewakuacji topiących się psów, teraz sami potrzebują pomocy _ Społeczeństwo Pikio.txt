Pies zwykle w schronisku, jak sama nazwa wskazuje, znaleźć może bezpieczny dach nad głową. Niestety, nie w tym wypadku. Zwierzęta ze schroniska w miejscowości Borek (nieopodal Tarnowa) w Małopolsce potrzebują pomocy. Psy z całym ośrodkiem znalazły się pod wodą po fali deszczów, jaka przeszła przez te rejony. Zaskakuje fakt, że jeszcze wczoraj pracownicy tego ośrodka pomagali w ratowaniu zwierząt z tonącego schroniska "Czekadełko" na Podkarpaciu. Pies za psem, aż 68 zwierzaków, potrzebowało natychmiastowej pomocy. Jeszcze w środę media donosiły o wielkiej akcji, która miała na celu niesienie ratunku zwierzakom ze schroniska "Czekadełko" w Wadowicach Dolnych koło Mielca. Teraz okazuje się, że tragiczna sytuacja jest także w Borku w Małopolsce. Tamtejsze Schronisko w Borku - Fundacja Straż Obrony Praw Zwierząt jeszcze wczoraj pomagało w Wadowicach Dolnych, teraz samo potrzebuje pomocy. - Wczoraj pojechaliśmy po psy z zalanego Schroniska w Wadowicach Dolnych. Nie wiedzieliśmy, że u nas dzisiaj sytuacja będzie tak dramatyczna - czytamy na stronie facebookowej ośrodka. Schronisko pod wodą, niejeden pies potrzebował pomocy O sprawie schronisko w Borku poinformowało około godziny 13:30. Jak podano we wpisie na Facebooku, dramat rozegrał się w kilka minut. Tylko tyle potrzebowała woda, by wedrzeć się do kojców dla psów i podmyć całe zabudowania. Jej napływ powodowany ma być przepełnieniem się okolicznych rzek i zbiorników przeciwpowodziowych, do którego to doprowadziły obfite opady deszczu. Najpierw pracownicy ośrodka próbowali przenosić psy na wyżej położone kojce, ale było to tylko tymczasowe, ponieważ poziom wody rósł w oczach. Doszło do tego, że w końcu w sieci zwrócili się z rozpaczliwym apelem. - Ratujcie nasze psiaki! Wczoraj pojechaliśmy po psy z zalanego Schroniska w Wadowicach Dolnych. Nie wiedzieliśmy, że u nas dzisiaj sytuacja będzie tak dramatyczna. W ciągu kilku minut zalało nam część kojców! Przenosimy psiaki do tych wyżej położonych, ale nie wiemy jak zmieni się sytuacja. WODA ROŚNIE W OCZACH! Błagam pomóżcie nam i przygarnijcie nasze psiaki na DomyTymczasowe! POMOCY! -Szybka pomoc dla psów Na szczęście ludzie nie zawiedli i w tym wypadku, zupełnie jak było to z "Czekadełkiem". 68 psów w ciągu kilku godzin znalazło dachy nad głową. Dzięki tymczasowym domom zwierzaki są bezpieczne. Choć udało się opanować sytuację, zniszczenia są naprawdę spore. Jak się okazuje, zaczęta niedawno budowa nowego biura, poszła na straty. - Woda jest wszędzie, ale sytuacja jest opanowana, a PSY BEZPIECZNE! Dziękujemy! (...) Budy, nawet jeden z samochodów do transportu psów, a także rozpoczęta kilka tygodni temu budowa nowego biura... wszystko uległo zniszczeniu - poinformowali pracownicy na Facebooku. źródło: Radio ZET