TVP jako stacja sprzyjająca PiS ostatnio wyemitowała przemowę Jarosława Kaczyńskiego. Prezes partii zagroził, że jeśli Polacy zagłosują w wyborach na opozycję, kraj zostanie zrujnowany. Uważa, że "piątka Kaczyńskiego" gwarantuje pomyślny rozwój gospodarczy. Czy ma rację? TVP w wiadomościach wyemitowało słowa prezesa PiS. Do pamiętnej wypowiedzi doszło w Rykach - małej miejscowości w województwie lubelskim. Mieszkańcy byli zaskoczeni tak odważnymi wnioskami. Co takiego kontrowersyjnego powiedział Jarosław Kaczyński? Polityk stwierdził, że programy społeczne PiS uratowały Polskę przed zastojem. To "dobra zmiana" jego zdaniem sprawiła, że obywatelom żyje się coraz lepiej. Przypominamy, że ostatnio Kaczyński zapowiedział kolejny dodatek - 500 plus dla pełnoletnich, u których orzeczono całkowitą niepełnosprawność. Trwają także dyskusje związane z podniesieniem minimalnego wynagrodzenia o ok. 100 zł jeszcze w tym roku. TVP promuje kandydaturę PiS-u do Parlamentu Europejskiego Politycy PiS-u szczycą się wprowadzanymi zapomogami, choć jednocześnie pobierają "daniny" w postaci nowych podatków i zwiększonych składek ZUS. Teraz Jarosław Kaczyński w obraźliwych słowach stwierdził, że PO i PSL po wygraniu wyborów parlamentarnych zaprzepaściłyby dorobek poprzedników. Według niego opozycja jest po prostu niezdolna do tego, by dobrze zarządzać krajem. Prezes nie ma co do tego najmniejszych wątpliwości. - Trzeba umieć rządzić, panować nad finansami publicznymi, ściągać podatki i umieć zaprowadzić pewien porządek w państwie. Do tego nasi konkurenci są całkowicie niezdolni. Władza PO i PSL pokazała, że ta niezdolność jest czymś immanentnym i trwałym - ostro ocenił opozycję. Ponadto Jarosław Kaczyński przestraszył widzów TVP, że nowa władza zniosłaby wcześniejszy wiek emerytalny, także leki dla starszych osób przestałyby być refundowane. Rodzice będę mogli tylko pomarzyć o wyprawkach dla swoich dzieci, a młode małżeństwa nie dostaną zapomogi w postaci 500 plus miesięcznie. Prezesa PiS niepokoi także chęć wprowadzenia przez opozycję euro. Uważa, że to posunięcie opustoszy kieszenie Polaków i stanie się przyczyną gospodarczego kryzysu. A to tylko początek apokalipsy, które zostanie rozpętana przez opozycję. Co jeszcze nam zagrozi? PiS prośbą i groźbą stara się zmotywować Polaków do głosowaniaJarosław Kaczyński stwierdził, że nowe rządy zniszczyłyby także ducha polskości i katolicyzmu w narodzie. Wprowadzenie euro byłoby pierwszym krokiem do przejęcia zachodnich wzorców kulturowych. PiS jest zdaniem prezesa ostoją wartości katolickich i tradycyjnych. Jego zdaniem opozycja po przejęciu władzy zalegalizowałaby małżeństwa homoseksualne, pozwoliła takim parom adoptować dzieci, wprowadziłaby niestosowną edukacje seksualną i aprobowałaby politykę gender. Do tego właśnie PiS nie chce dopuścić i dlatego prezes partii apeluje do Polaków o rozsądne decyzje przy urnach wyborczych. Prosi wszystkich, by wyrazili swoje poparcie w zbliżających się wyborach do Parlamentu Europejskiego. Prezes zauważył, że obywatele nie traktują tego głosowania zbyt poważnie, więc nie zamierzają pojawiać się w lokalach. Jarosław Kaczyński uważa, że obecność zwolenników PiS-u jest istotna, ponieważ przełoży się na większe poparcie w wyborach parlamentarnych i prezydenckich. Problem polega na tym, że nie wszyscy uważają rządy PiS-u za sukces, o czym świadczą liczne strajki. Źródło: TVP