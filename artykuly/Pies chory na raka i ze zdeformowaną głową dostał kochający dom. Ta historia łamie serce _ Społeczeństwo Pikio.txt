Pies jest uwielbiany przez ludzi, gdy jest zdrowy i pełen sił witalnych. Wtedy jest źródłem radości domowników. Choć czworonóg jest najlepszym przyjacielem człowieka, ten nie zawsze potrafi mu się odpłacić tym samym. Tragiczny los czworonoga porzuconego po zdiagnozowaniu choroby wstrząsnął internautami. Pies przywiązuje się do właściciela na całe życie. Ludzie, którzy zachwycają się psią lojalnością i wiernością, byli wstrząśnięci, gdy usłyszeli o dramatycznym losie jednego z nich. O sytuacji poinformował 21-letni mężczyzna, który postanowił przygarnąć zwierzaka, Luciano Karosas. Argentyńczyk zamieszczając na Instagramie zdjęcia z pupilem wzruszył miłośników zwierząt. Jego celem jest uwrażliwienie ludzi na cierpienie czworonożnych przyjaciół. Liczy także na finansowe wsparcie współczujących. Jak to się stało, ze pies pojawił się w domu Luciano? Pies długo nie mógł znaleźć bezpiecznej przystani, w końcu trafił do wrażliwego właściciela Historia zwierzaka jest smutna. Zanim trafił w ręce troskliwego opiekuna, cztery razy przeprowadzał się z miejsca na miejsce. Nikt nie chciał zatrzymać go na dłużej z powodu jego problemow zdrowotnych. U czworonoga zdiagnozowano nowotwór, który przyczynił się do zniekształcenia głowy pupila. Rak jest na tyle zaawansowany, że nie ma praktycznie nadziei na długie życie zwierzaka. Pracownica schroniska, Griselda, ulitowała się nad losem osieroconego psa i postanowiła znaleźć mu odpowiedzialnego, troskliwego właściciela, który zaopiekuje się nim w jego ostatnich dniach. 21-latek postanowił adoptować psa, choć został poinformowany o jego sytuacji zdrowotnej. Nie przestraszył się jednak nowotworu i postanowił walczyć z groźnym przeciwnikiem. W tym celu udał się do weterynarza. ten nie miał dla Karosasa dobrych wieści: Cały świat liczy na cud - czworonoga pokochali internauci -Z trudem zaakceptowałem, że pozostało nam już niewiele czasu razem. Zabrałem go do weterynarza, który specjalizuje się w nowotworach zwierząt, żeby dowiedzieć się, co mogę zrobić. Szukałem choć iskierki nadziei. Ale on powiedział mi, że pozostało mu tylko ok. 40 dni i że nic już nie można zrobić. Czułem się tak, jakby ktoś mi wbił sztylet prosto w serce - zrelacjonował wizytę u lekarza na Instagramie.Ostatnio Luciano Karosas stwierdził, że pupil czuje się zdecydowanie lepiej. Uważa, że to zasługa medycznych olejków z roślin, wykorzystywanych powszechnie do walki z nowotworami. Do zwierzaka zdążyła się już przywiązać kilkuletnia córeczka mężczyzny, nie rozumie, że jej przyjaciel wkrótce odejdzie z tego świata. Wzruszeni użytkownicy Instagrama modlą się o wyzdrowienie Thanosa. Uważają, że psa i jego nowego właściciela łączy prawdziwa miłość - uczucie na śmierć i życie. Są wdzięczni Karosasowi za jego trud i poświęcenie. Źródło: Valuablestories