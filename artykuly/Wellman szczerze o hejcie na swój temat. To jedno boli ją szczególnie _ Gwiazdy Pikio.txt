Dorota Wellman jest jedną z najbardziej lubianych gwiazd TVN. Mimo to spotyka się z falą krytyki. Choć oskarżenia są niesłuszne, każde z nich rozdziera jej serce. To jedne ma szczególną moc rażenia. Co zarzucają odbiorcy Wellman? Dorota Wellman jako prowadząca program telewizyjny pt. "Dzień dobry TVN" sprawdza się znakomicie. Widzowie podziwiają za niebagatelne poczucie humoru, szeroką wiedzę i to, że z humorem potrafi podejść do każdej sytuacji. Dystans to słowo, które najlepiej opisuje osobowość ekstrawertycznej dziennikarki. Tak bogate wnętrze kontrastuje zdaniem fanów z wyglądem gwiazdy. Tym bardziej lubią ją oglądać panie, które zmagają się z kompleksami związanymi z urodą. Czy dziennikarka jest tylko i wyłącznie obiektem podziwu? Zdecydowanie nie. Prowadząca zdecydowała się ujawnić, że mimo doskonałego warsztatu i świetnych kwalifikacji, bywa krytykowana z powodów czysto niemerytorycznych. W społeczeństwie wciąż panuje przekonanie, że osoby otyłe są mniej wartościowe, bo ich otyłość wynika z lenistwa. Każdy właściciel dodatkowych kilogramów napotyka krytyczne, krzywe spojrzenia posiadaczy zgrabnych figur i muskułów. Jednak ocenianie człowieka przez pryzmat wyglądu jest zdaniem Doroty Wellman wysoce niesprawiedliwe. Czy obfite kształty dziennikarki przekreślą jej dorobek zawodowy? TVN dało szansę Wellman i nie zawiodło się Wydaje się, że otyłym osobom trudniej wybić się w show-biznesie, a już z pewnością zaprezentować swoje umiejętności w telewizji, gdzie wygląd jest też wizytówką programu. Wellman udało się przebić z powodu temperamentu i silnego charakteru, ale nie miała tak łatwo jak szczupłe celebrytki. Po wciąż nasilającym się hejcie dziennikarka postanowiła ujawnić, jak przeżywa negatywne komentarze dotyczące jej figury i metryki. To, co powiedziała zszokuje niejednego. Wellman stwierdziła bowiem, że wcale nie popiera akcji typu "każdy kształt jest dobry" czy "dodatkowe kilogramy nie są żadnym problemem". Zdaniem prowadzącej otyłość jest największym problemem społecznym współczesności, a skala zjawiska wciąż wzrasta - zwłaszcza wśród tych najmłodszych. Tym, co ją boli, nie są wcale głosy krytykujące tuszę. Dziennikarka nie może przeżyć tego, że Polacy wytykają jej lenistwo i niezdrowy styl życia, które miały doprowadzić ją do takiego stanu. To według Wellman niesłuszne zarzuty, ponieważ robi wszystko, by odżywiać się prawidłowo i znaleźć czas na uprawianie sportów. Choć przyznaje, że przy tak napiętym grafiku nie zawsze jej się to udaje. Czym zatem spowodowane są jej problemy z wagą? Dorota Wellman zdradziła tajemnicę dotyczącą jej wyglądu Jak poinformowała dziennikarka TVN, nie ma możliwości zrzucenia tuszy. Taki stan rzeczy nie jest spowodowany lenistwem, lecz chorobą. Prawdopodobnie chodzi o nieprawidłowe funkcjonowanie tarczycy. Tak więc ci, którzy wylewają na Wellman wiadro pomyj z powodu jej figury, nie mają racji.- Otyłość jest straszną rzeczą. No ale są sytuacje, których nie przeskoczymy. Wyglądam tak, jakbym zjadła świnie w całości, a na moim talerzu ląduje głównie zielenina. Choroba, która mnie dotknęła, powoduje otyłość i choćbym na głowie stanęła i zrobiła pirueta, nie będę szczupła - wyznała pewnego razu dziennikarka. Wellman zdradziła także, że nosi ubrania w rozmiarach 44/46, co ma związek z obfitym biustem, którym została obdarowana przez naturę. Nie wstydzi się swojego wieku, nie udaje, że ma mniej kilo niż naprawdę ma. Jest sobą i właśnie dlatego fani ją uwielbiają. Źródło: Pomponik