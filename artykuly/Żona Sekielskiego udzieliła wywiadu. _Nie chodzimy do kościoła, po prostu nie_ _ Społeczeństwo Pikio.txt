Tomasz Sekielski osiągnął sukces, jakiego żaden inny twórca dawno nie zdobył. Jego dokument "Tylko nie mów nikomu" bije rekordy popularności. Nie tylko on zabiera głos podczas wywiadów, ale jego żona równie chętnie się wypowiada. Tomasz Sekielski po osiągnięciu pułapu 21 milionów wyświetleń swojego filmu jest wręcz rozchwytywany. Jego żona także dostaje propozycje wywiadów i korzysta z okazji, kiedy może zabrać głos. W jednym z nich opowiedziała o emocjach dotyczących filmu i o tym, co działo się po emisji. Tomasz Sekielski i jego żona otrzymywali nieprzyjemne wiadomości Przede wszystkim żona dziennikarza, Anna, była w równie wielkim szoku co Tomasz, kiedy obserwowała rosnącą ilość wyświetleń dokumentu o Kościele. Kontrowersyjna tematyka, jak można się domyśleć, nie znalazła wielu fanów i rodzina Sekielskich otrzymywała nieprzyjemne wiadomości i telefony. - Tuż po samym filmie dostałam kilka nieprzyjemnych telefonów. Jeden pan zadzwonił, żeby powiedzieć, że zajmujemy się pierdołami, pojedynczymi przypadkami, incydentami, zamiast skupić się na poważnych problemach. Na szczęście to ucichło po poniedziałku - relacjonuje Anna Sekielska. - Ludzie na ulicy zatrzymują samochody, tamują ruch, wyciągają do Tomka ręce, żeby mu podziękować. To jest coś zaskakującego - mówi o drugim, lepszym obliczu widzów. Sekielscy nie chodzą do Kościoła, a księża im dziękują - Natomiast na pewno w naszej społeczności, chociażby ze względu na diecezję, na siedzibę biskupa, dużo osób chodzi do kościoła. Nie wiem, ile z prawdziwej wiary, a ile po to, by się po prostu pokazać. My nie chodzimy. Po prostu nie - tak na pytanie o udzielanie się w życiu Kościoła odpowiedziała Anna Sekielska. Do małżeństwa piszą również osoby duchowne. Sekielscy bardzo często spotykają się z pozytywnym odbiorem dokumentu przez księży. Chodzi głównie o kwestię oczyszczenia Kościoła z osób, które nie zasługują na godność kapłana.- Piszą, że mają nadzieję, że film coś w końcu zmieni, bo widzą, że sama instytucja Kościoła nie funkcjonuje tak, jak powinna. I to nie jest kwestia wiary - żona Tomasza streściła pokrótce tematykę wiadomości, które dostaje. Żona Tomasza Sekielskiego jest bardzo zaangażowana w tematykę, którą poruszył jej mąż. Ona również ma nadzieję, że Kościół podejmie konkretne działania w celu przeprowadzenia kolejnych reform. Sekielska ma nadzieję, że wierni będą w bardziej krytyczny sposób przyglądać się instytucji Kościoła. Źródło: Wirtualna Polska