Grób byłego premiera Jana Olszewskiego to wciąż ubita ziemia i prosty krzyż. Czy wybitna postać nie doczeka się bardziej prestiżowego upamiętnienia? Od pogrzebu minęły już trzy miesiące. Grób zmarłego w lutym 2019 roku Jana Olszewskiego, byłego polskiego premiera, znajduje się na Cmentarzu Wojskowym na warszawskich Powązkach. Minęły trzy miesiące od pogrzebu tej wybitnej postaci polskiej historii, a nadal nie doczekała się ona godnego pomnika. Zwrócił na to uwagę jeden z użytkowników Twittera, który opublikował w poście zdjęcie skromnego grobu byłego premiera. Grób Olszewskiego to prosty, skromny krzyż wbity w ziemię - Wiem, że wybory itd., ale dziś byłem na Powązkach i tak wygląda grób Jana Olszewskiego. Kurczę, premier rządu RP i 3 miesiące już tak grób wygląda. Cholernie przykro. Raz, że to prawy człowiek był, a dwa - że tu widać majestat RP, albo raczej jego brak - pisze użytkownik na Twitterze. Sprawa jest tym bardziej przykra, że pogrzeb Jana Olszewskiego miał charakter państwowy, odbył się ze wszystkimi honorami. Trumnę wystawiono w Kancelarii Prezesa Rady Ministrów, uroczystą mszę odprawiono w archikatedrze św. Jana Chrzciciela w Warszawie. W uroczystościach wzięły udział najważniejsze osoby w państwie. Olszewskiego żegnał prezydent Andrzej Duda z małżonką, premier Mateusz Morawiecki, marszałek Marek Kuchciński, byli premierzy Jerzy Buzek i Jarosław Kaczyński, a także nuncjusz apostolski Salvatore Pennacchio. Pochówkowi towarzyszyła asysta wojskowa. Tym bardziej przykro, że tak wybitna postać, jak Jan Olszewski nie doczekała się godniejszego pomnika. Sytuacja zaniepokoiła internautów. - Ważne że był wspaniałym człowiekiem i w sercach Polaków pozostanie na wieki. To że nie ma pomnika świadczy tylko o nas samych i to wstyd że tak postępujemy - czytamy w jednym z komentarzy. Tymczasem sprawę stara się wytłumaczyć jeden z użytkowników: - Istnieje pogląd, że minimalny okres do postawienia pomnika to 3-6 miesięcy od pochówku, po to by ziemia mogła się ułożyć. Wiele zależy od rodzaju nagrobka, a warunki techniczne powinien ocenić kamieniarz. Byłem na Powązkach niedawno, widzę, że grób jest uprzątnięty - wyjaśnia w komentarzu. Wygląda więc na to, że miejsce pochówku trzeba będzie sprawdzić za kilka miesięcy i dopiero wówczas wrócić do sprawy.Były premier zmarł w lutym tego roku Jan Olszewski urodził się w 1930 roku w Warszawie. W czasie II wojny światowej był żołnierzem Szarych Szeregów. Brał udział w Powstaniu Warszawskim. Po wojnie działał w opozycji demokratycznej, bronił niepodległościowych opozycjonistów w procesach politycznych w czasach PRL. Urząd premiera pełnił w latach 1991-1992. Jest kawalerem Orderu Orła Białego. Zmarł 7 lutego 2019 roku. Na czas uroczystości pogrzebowych, 15 i 16 lutego, prezydent Andrzej Duda ogłosił żałobę narodową. Wiem, że wybory itd., ale dziś byłem na Powązkach i tak wygląda grób Jana Olszewskiego. Kurczę, premier rządu RP i 3 miesiące już tak grób wygląda. Cholernie przykro. Raz, że to prawy człowiek był, a dwa - że tu widać majestat RP, albo raczej jego brak. pic.twitter.com/Df5mS2tQMv Źródło: Super Express, Wikipedia