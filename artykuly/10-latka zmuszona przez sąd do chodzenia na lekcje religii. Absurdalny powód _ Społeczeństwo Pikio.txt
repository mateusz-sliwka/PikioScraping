Religia obecna w każdej szkole stanowi czasami poważny temat do dyskusji między rodzicami, którzy mają wątpliwości odnośnie do posyłania dziecka na te lekcje. Sprawa komplikuje się, gdy rodzice się rozstali i mają kompletnie inny pogląd na uczestnictwo dziecka w zajęciach. Religia stała się kością niezgody między matką a ojcem. Działali sobie ewidentnie na złość, jedynie dziecko na tym cierpiało. Niemożliwe było porozumienie się w cztery oczy, więc sprawa trafiła do sądu. Cały proces zadziwia. Religia według dziecka jest niepotrzebna, bo nie ma Boga, a Komunia Święta to głównie prezenty 10-letnia dziewczynka zamieszkała na stałe z ojcem. Ten był przeciwny jej chodzeniu na lekcje religii i wypisał ją z zajęć. Gdy pociecha widywała się ze swoją matką kilka razy w miesiącu, ta ponownie ją zapisywała. Powstało zamieszanie, a zeznania dziecka zadziwiły biegłych. 10-latka stwierdziła, że nie wierzy w Boga, bo go po prostu nie ma. Wywnioskowała to po locie samolotem, gdzie za oknem nie zauważyła Stworzyciela. Poza tym według niej komunia bazuje jedynie na prezentach, pieniądzach i kreacjach. Podpisała też dokument, który mówił o rezygnacji z lekcji religii. Sędzia stwierdziła, że mimo wszystko dziewczynka powinna chodzić na takie lekcje, ponieważ nie ma skąd czerpać podstawowej wiedzy na ten temat. Poza tym sprawia trudności interpersonalne, a bycie "odludkiem", który nie chodzi na religię, tylko pogłębi jej problemy. Decyzja sądu zdenerwowała ojca. Odwoła się do Strasburga Katechetka powołana na świadka zeznała, że ojciec źle nastawia córkę na lekcje religii. Z kolei ojciec powiedział, że córka nie chce chodzić na te zajęcia, a przed każdymi płacze i się buntuje, bo nie rozumie tematów poruszanych przez nauczyciela.10 lat to wiek, kiedy dziecko przyjmuje pierwszą Komunię Świętą. Podczas przygotowań rodzice pełnili opiekę naprzemienną. Skończyło się to kupnem sukienki, ale niepójściem do komunii. Dziecko nadal musi chodzić na religię. Sąd na podstawie dowodów i zeznań podjął decyzję, że matka ma prawo decydować o uczęszczaniu na lekcje wbrew woli ojca. Tata dziecka uznał, że jest dyskryminowany z powodów światopoglądowych i miał wrażenie, że sędziowie z niego drwią. Zapowiedział, że skieruje w takim razie sprawę do Strasburga. Źródło: Wprost