Pamela Anderson zdecydowała się na zaskakujący ruch. Ikona seksu lat 90. i jedna z legend kina postanowiła publicznie poprzeć jedną z polskich partii startujących do eurowyborów. Niektórzy fani artystki są zaskoczeni, że to właśnie do tego ugrupowania celebrytka zapałała sympatią. Pamela Anderson to bez wątpienia jedna z największych gwiazd lat 90. Aktorka i modelka, która zasłynęła swoją kreacją w "Słonecznym Patrolu", postanowiła zaapelować do polskich fanów, aby w najbliższą niedzielę udali się do urn wyborczych i poparli jedno z ugrupowań politycznych, które będzie chciało dostać się do Brukseli. Tak niespodziewany gest spotkał się z dużym zaskoczeniem ze strony polskich fanów gwiazd Hollywood. Pamela Anderson okazuje poparcie polskiej partii Pamela Anderson od lat znana jest ze swojej działalności proekologicznej i opowiadaniem się za prawami zwierząt. Amerykańska aktorka wielokrotnie udzielała wywiadów, w którym podkreślała, że wartości głoszące obronę przyrody są dla niej bardzo ważne. Jej ostatnia publikacja na Twitterze dobitnie podkreśla poglądy aktorki, gdyż ta zaapelowała do swoich fanów w Europie, aby głosowali na ugrupowania lewicowe, mające w swoim programie ochronę przyrody. Według aktorki, w Polsce warto jest poprzeć partię Razem, która w wyborach startuje jako Lewica Razem. Oprócz tego ikona lat 90. zaapelowała o głosowanie na takie ugrupowania jak Livre z Portugalii, Actúa oraz Izquierda En Positivo z Hiszpanii, Génération.s i Démocratie en Europe z Francji, Diem25 z Niemiec, Alternativet z Danii oraz MeRA 25 z Grecji.Partia wskazana przez aktorkę dziękuje za wsparcie Nie da się ukryć, że takie wsparcie ze strony znanej aktorki było wielkim zaskoczeniem dla samej partii, która wydawała się być znana tylko na polskim podwórku. Jak się jednak okazuje, Pamela Anderson jest osobą zorientowaną politycznie i to w przedstawicielach polskiej lewicy widzi nadzieję dla wstrzymania zmian klimatycznych w Europie. - Nie straszne nam nieprzychylne media, korporacje i ich polityczni sojusznicy. Idziemy wywalczyć dla Was bezpłatne leki, tanie mieszkania i europejskie warunki pracy. Zagłosuj na nas 26 maja. Lewica Nie Wymięka - odpowiedział na Tweeta Anderson szef partii Razem Adrian Zandberg. Źródło: Twitter