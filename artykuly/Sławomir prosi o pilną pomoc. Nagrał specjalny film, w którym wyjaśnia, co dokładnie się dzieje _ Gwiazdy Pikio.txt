Sławomir jest zdruzgotany. Na krótkim video na swoich mediach społecznościowych wyznał, że sprawy mają się naprawdę źle i pozostało niewiele czasu. Niezbędna jest pomoc finansowa internautów, aby koszmar się skończył. Sławomir w swoich mediach społecznościowych wyraźnie zasmucony i wstrząśnięty poinformował fanów o ciężkiej sytuacji. Prosi o pomoc internautów, którzy niejednokrotnie pokazali, że razem są w stanie pokonać wszelkie przeciwności losu. Gwiazdor ma nadzieję, ze tym razem będzie podobnie. Sławomir prosi o pomoc. Potrzeba prawie 300 tys. złotych Sławomir zamieścił na Facebooku film, który wzruszył tysiące internautów. Sprawa jest bardzo trudna i wymaga szybkiej interwencji lekarzy. Chodzi o uszko małego Sebastianka, który czeka właśnie na operację. Zabieg można przeprowadzić jedynie w Los Angeles w Stanach Zjednoczonych. Trwa zbiórka pieniędzy na platformie Się Pomaga, gdzie zebrano na razie niecałe 8 tys. złotych. To około 3% całej kwoty. Po filmie gwiazdy "rock polo" sytuacja poprawiła się i akcja została wsparta przez większą ilość użytkowników, którym nie jest obojętny los chłopca. Potrzeba jednak o wiele więcej środków, aby uratować ucho Sebastianka. Sławomir, jak wyznał w filmie, poznał małego Sebastianka zupełnie przez przypadek w Centrum Zdrowia Dziecka. Najwyraźniej chłopiec w jakiś sposób przyciągnął do siebie gwiazdora, który postanowił ruszyć mu z pomocą. Istnieje spore prawdopodobieństwo, że dzięki zasięgom funpage'a Sławomira wieść o chorym uszku Sebastianka dotrze do wielu hojnych osób, które wesprą choćby symboliczną złotówką akcję, której link znajduje się pod artykułem. Odmienić los Sebastianka chciałaby szczególnie jego mama. - (...) Dlatego proszę o pomoc, bo jest sposób, by Sebastianek był zdrowym chłopcem, by słyszał i mówił jak każde inne dziecko… To operacja rekonstrukcji małżowiny usznej, którą ma przeprowadzić doktor Youssef Tahiri z USA. Dzięki niej Sebastianek może mieć nowe, piękne uszko i słyszeć już po jednej operacji bez żadnych powikłań! - czytamy na Się Pomaga. Udowodnijmy, że i nam los chłopca nie jest obojętny. Potrzeba jeszcze 275 tys. złotych! Źródło: Disco Polo Info Link do zbiórki Sebastiana Ambrozika TUTAJ.