Ewakuacja staje się rzeczywistością w coraz większej liczbie miast w Polsce. Mieszkańcy są zmuszeni do opuszczenia swojego miejsca zamieszkania w związku z katastrofalną sytuacją pogodową. Problemem jest to, że sytuacja wciąż się nie poprawia. Ewakuacja jest obecnie stosowana w bardzo wielu miastach i wsiach, zwłaszcza w południowej Polsce. Wszystko to ma związek z ciągłymi opadami deszczu, które spowodowały powodzie. Sytuacja zaczyna robić się dramatyczna, dlatego kolejne rejony decydują się na wprowadzenie szczególnych środków zapewnienia mieszkańcom bezpieczeństwa. Niektóre z nich są konieczne, by nie doszło do ogromnych strat. Dowiadujemy się, że została zarządzona kolejna ewakuacja. Zadecydowano, że swoje gospodarstwa opuszczą mieszkańcy gminy Wilkowice i niemal każdy z nich był sfrustrowany panującą sytuacją. Ważny krok w tej sprawie podjął wójt gminy, który stwierdził, że taka decyzja jest konieczna, by zapobiec ogromnej tragedii. Niewykluczone, że w najbliższej przyszłości doczekamy się podobnych wiadomości z innych wsi lub miast. Ewakuacja zaniepokoiła wielu Polaków - Zaobserwowaliśmy w czwartek bardzo szybki, niekontrolowany przybór wody w zbiorniku. Niestety, on nie jest jeszcze oddany do użytkowania. Cały czas trwają badania, czy może być eksploatowany, czy też nie - mówi Janusz Zemanek, wójt gminy Wilkowice. - Dziś pojawiły się już dość duże namoczenia w koronie zapory. Niestety pojawiły się też odcieki, które niosą ze sobą ładunek, z jakiego zbudowano koronę. Może to oznaczać, iż możliwa jest katastrofa budowlana. Nie jestem ekspertem, jednak Wody Polskie stwierdziły, ze zagrożenie jest realne - dodaje mężczyzna. Zbiornik, o którym mówi wójt gminy Wilkowice, to zapora, która pozwalała kontrolować stan wody. Okazuje się jednak, że nie spełnia ona swojego zadania w należyty sposób. Mieszkańcy wypowiadają się o niej w bardzo dosadny sposób, nie pozostawiając wątpliwości co do swojego zdania na temat jakości ochrony ludzi przed zagrożeniem. Ewakuacja była spowodowana wielkim zagrożeniem - Od lat wiadomo, że ta zapora to bubel - mówi jeden z mieszkańców Wilkowic, twierdząc wprost, że nie wierzył w jakość zapory.- Przyszli policjanci i strażnicy, którzy mieli listę osób objętych akcją. Koryto rzeki jest blisko mojego domu. Górski potok ma to do siebie, że fala uderzeniowa jest wielka. Niczego nie da się obronić. Człowiek musi się troszczyć o życie. Zdecydowałem się, bo to jednak strach - dodaje mężczyzna, który zdecydował się skorzystać z pomocy gminy. Źródło: TVN24