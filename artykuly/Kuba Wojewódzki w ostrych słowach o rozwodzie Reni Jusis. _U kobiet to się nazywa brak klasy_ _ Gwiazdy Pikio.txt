Kuba Wojewódzki, znany z kontrowersji showman, zazwyczaj nie przejmuje się tym, jak ktoś odbierze jego słowa. Prędzej mówi niż myśli, a głos zabrany w sprawie rozwodu Reni Jusis skłania do dyskusji. Kuba Wojewódzki nie pozwoli sobie na niewykorzystanie szansy, by skomentować głośne, celebryckie wydarzenia. Tym ostatnio stał się rozwód Reni Jusis, do którego doszło z powodu utraty cierpliwości kobiety. Tuż po nim plotki wywołał sam Tomek Makowiecki. Kuba Wojewódzki i jego czarny humor nadal w formie Kuba Wojewódzki na łamach Polityki, w której publikuje swoje felietony, tuż po rozwodzie muzyków napisał: - Koniec małżeństwa Reni Jusis i Tomka Makowieckiego. Po 12 latach wspólnego życia para zdecydowała się na rozwód i to po jednej rozprawie. Podobno Tomek usłyszał od żony najgorszą rzecz, jaką można usłyszeć podczas seksu. Kochanie: wróciłam - tym ponurym żartem w skrócie opisał to, co mogło dziać się w ich małżeństwie. Domyślając się, że temat rozwodu będzie na fali jeszcze przez pewien czas, a serwisy plotkarskie nie odpuszczą soczystych artykułów na temat Tomka i Reni, Wojewódzki postanowił w kolejnym felietonie również o nich wspomnieć: - Oto bohater tygodnia. Dzień po ogłoszeniu rozwodu Tomek Makowiecki pokazał na Instagramie swoją nową dziewczynę. Brawo. U kobiet to się nazywa brak klasy. U facetów okienko transferowe - gorzko stwierdził Wojewódzki. U Jusis i Makowieckiego od dawna nie działo się dobrze Showman w swoim komentarzu na łamach tygodnika nawiązał do zdjęcia, które Makowiecki wrzucił dzień po rozwodzie na swojego Instagrama. Przedstawiało Tomka i tajemniczą kobietę, która nie została "zidentyfikowana" przez internautów.Wojewódzki jest zawiedziony, że Makowiecki wykazał się aż takim brakiem klasy. Potwierdził tylko, że jego hulaszczy tryb życia pełen flirtów miał uzasadnienie, gdy sąd podejmował decyzję. Gdyby to kobieta pojawiła się z nowym kochankiem dzień po rozwodzie, posypałyby się na nią krytyczne słowa i obraźliwe komentarze. Z drugiej strony facetom takie zachowanie uchodzi na sucho. Już w 2016 roku pojawiły się plotki o poważnym kryzysie w związku muzyków. To wtedy Reni zbuntowała się, gdyż nie chciała już siedzieć w domu całymi dniami, ale wrócić na scenę i rzucić się w wir nagrywania nowych piosenek. Tomek z kolei koncertował, imprezował i znikał na długie noce. Kobieta w końcu nie wytrzymała. Źródło: Pudelek